,slo_title,slo_text,slo_text_len
0,Bremenski_mestni_godci,"Imel je človek osla, ki je že leta in leta potrpežljivo vlačil vreče žita v mlin. A moči so mu začele pešati, tako da je bil čedalje manj sposoben za delo. In je prišlo gospodarju na misel, da bi ga nehal hraniti. Osel pa je zaduhal, da piha slab veter, pobegnil je in se odpravil v mesto Bremen. Upal je, da bo tam lahko dobil službo mestnega godca. Ko je nekaj časa tako koračil, je naletel na lovskega psa, ki je ležal na poti in sopel, kakor kdo, ki se je do smrti utrudil od tekanja. »Kaj pa tako sopeš, Grabavs?« ga vpraša osel. »Oh,« odvrne pes. »Star sem in vsak dan slabši, niti za lov nisem več. Ker me je gospodar hotel ubiti, sem jo ucvrl, zdaj pa ne vem, kako naj si zaslužim skorjico kruha?« »Veš kaj?« mu odvrne osel. »Jaz sem namenjen v Bremen, da postanem tam mestni godec. Jaz bom igral lutnjo, ti bi pa udarjal na boben.« Pes je bil zadovoljen in je šel z njim. Ni dolgo trajalo, kar sta srečala mačko, ki je čepela na poti in se nadvse kislo in čemerno držala. »Kaj pa ti gre tako narobe, Čohačka stara?« jo je vprašal osel. »Joj, joj, kdo pa bi bil vesel, če se mu grlo stiska?« je rekla mačka. »Ker sem prišla v leta in so se mi zobje skrhali ter rajši za pečjo sedim in predem, kakor pa bi lovila miši, me je hotela gospodinja utopiti. Jaz sem se ji sicer iztrgala, a zdaj mi je potreben dober svet: kam naj grem?« 

»Pojdi z nama v Bremen. Saj si mojster v nočni muziki tam lahko postaneš mestni godec.« Mački se je zdelo to pametno, pa je šla z njima. Nato so begunci prišli mimo nekega dvorišča; pred vrati je stal domači petelin in na vse pretege »Kaj pa se dereš, da reže v mozeg in v kosti?« mu je rekel osel. »Kaj hočeš s tem?« »Prerokoval sem lepo vreme,« je dejal petelin, »ker je jutri praznik in se mora perilo posušiti. Ker pa pridejo jutri gostje, nima gospodinja usmiljenja z menoj in je naročila kuharici, da me bo jutri v juhi pojedla in zato si moram že danes dati odrezati glavo. Zdaj se derem na vse grlo, dokler se še lahko.« »Eh, kaj, Rdečeglavček,« mu reče osel, »pojdi rajši z nami! V Bremen smo namenjeni, kaj boljšega kakor smrt povsod lahko najdeš. Lep glas imaš in če skupaj zaigramo, bo to odlična muzika.« Petelinu je bil predlog všeč in vsi štirje so odšli na pot. Vendar pa v enem dnevu niso mogli priti do mesta Bremen in tako so prišli zvečer v neki gozd, kjer so hoteli prenočiti. Osel in pes sta legla pod visoko drevo, mačka in petelin pa sta se spravila na veje, a petelin je zletel prav do vrha, kjer je bilo zanj najbolj varno. Preden je zaspal, se je še enkrat ozrl na vse štiri strani in zazdelo se mu je, da vidi v daljavi majhno iskrico, zaklical je tovarišem, da mora biti nedaleč od tod neka hiša, v kateri se nekaj svetlika. »Potemtakem se moramo dvigniti,« je rekel osel, »in oditi tja, ker imamo tukaj slabo prenočišče.« Pes je menil, da bi mu malo kosti z mesom ne delo slabo. Tako so se odpravili na pot proti kraju, od koder je prihajal svetloba. Videli so, da je luč čedalje večja, dokler niso prišli 

pred dobro razsvetljeno razbojniko hišo. Osel se je kot največji približal oknu in pogledal v hišo. »Kaj pa vidiš, Sivko?« je vprašal petelin. »Kaj vidim?« je odvrnil osel. »Lepo pogrnjeno mizo vidim • z dobrimi jedmi in pijačami. Okrog mize pa sede razbojniki in se mastijo.« »To bi bilo nekaj za nas,« je dejal petelin. »Saj, saj, oh, če bi bili mi tam notri,« je zavzdihnil osel. Nato so se začele živali posvetovati, kaj naj napravijo, da bi pregnale razbojnike iz hiše. Končno so se domislile. Osel se je moral s prednjimi parklji postaviti na okno, pes skočiti oslu na hrbet, mačka zlesti na psa in nazadnje je zletel petelin kvišku ter sedel mački na glavo. Potem so začeli na dano znamenje vsak svojo pesem: osel je rigal, pes lajal, mačka mijavkala in petelin zakikirikal. Nato so planili skozi okno v izbo, da so zažvenketale šipe. Razbojniki so ob strahovitem vrišču planili na noge, ker so mislili, da je prišla neka prikazen, ter so v silnem strahu pobegnili v gozd. Naši štirje prijatelji pa so sedli za mizo, se zadovoljili s tem, kar je ostalo, ter se tako natlačili, kakor da najmanj štiri tedne ne bojo imeli kaj dati v usta. Ko so se naši štirje godci nasitili, so utrnili luč in si poiskali vsak svoje ležišče, kakor se je komu prileglo in mu bilo pogodu. Osel je legel na gnoj, pes za vrata, mačka na ognjišče k toplemu pepelu in petelin na kurjo gredo. In ker so bili utrujeni od dolge poti, so kmalu tudi zaspali. Ko je minila polnoč in so roparji od daleč videli, da ni več luči v hiši in da je videti vse mirno, je rekel njihov kolovodja: »Ne bi se smeli pustiti tako hitro ugnati v kozji rog.« Poslal je enega razbojnika, naj pogleda in preišče hišo. Vse je bilo tiho. Stopil je v kuhinjo, da bi prižgal svečo. In ker je imel žareče, ognjene mačkine oči za tleče oglje, je primaknil k njim žveplenko, da bi jo prižgal. Mačka pa ni 

poznala šale. Skočila mu je v obraz ter ga začela praskati. Zelo se je razbojnik prestrašil, stekel je in hotel skozi dvoriščna vrata na dvorišče, pes pa, ki je ležal tam, je skočili in ga ugriznil v nogo. In ko je razbojnik oddirjal po dvorišču mimo gnoja, mu je dal še osel pošteno brco z zadnjo nogo. Petelin pa, ki ga je ves hrup prebudil iz spanja, se je zdramil, in na vse grlo zapel z grede: »Kikiriki!« Razbojnik je tekel, kolikor so ga nesle noge, k svojemu poglavarju in mu sporočil: »Hu, v tisti hiši gospodari neka grozovita čarovnica. Puhnila je vame in mi s svojimi dolgimi nohti razpraskala ves obraz. In pred vrati stoji nekdo z nožem, ki me je usekal v nogo, na dvorišču leži neka črna pošast, ki me je oplazila z lesenim betom, na strehi pa je sedel sodnik in vpil: ,Pripeljite mi lopova!' Zato sem pobegnil.« Od takrat si roparji niso več upali v hišo, štirim bremenskim godcem pa je bilo tako všeč v njej, da niso hoteli več ven. In če niso že umrli, živijo še dandanes. ",1088
1,Brihtna_Urska,"Bil je človek, ki je imel hčer, ki so ji rekli Brihtna Urška. Ko je odrasla, je rekel oče: »Omožimo jo.« »Saj,« je rekla mati, »ko bi le prišel kdo, ki bi jo hotel vzeti.« Nazadnje je od daleč prišel nekdo, Janez po imenu, in jo zasnubil, a s pogojem, da je Brihtna Urška tudi resnično pametna. »O,« je rekel oče, »ta ima soli v glavi.« Mati pa je dostavila: »Ah, ta vidi, kako veter teče po cesti, sliši, kako muhe kašljajo.« »No,« je rekel Janez, »če ni zares pametna, je rajši ne vzamem.« Ko so potem sedli za mizo in jedli, je rekla mati: »Stopi, Urška, v klet in prinesi piva.« Brihtna Urška je vzela vrč s stene, šla v klet in med potjo neutrudno klepala s pokrovom, da bi ji hitreje minil čas. Ko je bila spodaj, je prinesla pručko in jo postavila pred sod, da se ji ne bi bilo treba upogibati, pri čemer bi jo lahko začel boleti križ in bi se ji celo poškodoval. Nato je postavila vrč predse in odprla pivo. Medtem ko je pivo teklo, je ogledovala stene od tal do vrha, da ni pustila svojih oči brez dela. Po dolgem ogledovanju sem in tja je zagledala ravno nad seboj kljuko v stropu, ki so jo nepazljivi zidarji pozabili tam. Pametna Urška je začela jokati, govoreč: »Če vzamem Janeza in dobiva otroka in bo ta velik in pošljeva otroka v klet točit pivo, mu lahko pade kljuka na glavo in ga ubije.« 

Tako je sedela in jokala in na vse pretege vreščala zaradi nesreče, ki bi se mogla zgoditi. Tisti zgoraj so čakali pijače, Brihtne Urške pa le ni bilo od nikoder. Zato je gospodinja ukazala dekli: »Pojdi no v klet in poglej, kje tiči Urška.« Dekla je šla in jo našla, kako sedi pred sodom in se na ves glas dere. »Zakaj pa jokaš, Urška?« jo vpraša dekla. »Jojmene,« je odgovorila, »kako bi ne jokala? Če vzamem Janeza in dobiva otroka in bo ta velik in bo moral točiti pivo, mu nemara pade kljuka na glavo in ga ubije.« Nato reče dekla: »Kako je pametna naša Urška!« sede zraven nje in začne tudi sama jokati zaradi nesreče. Čez nekaj časa, ko dekle ni bilo nazaj in so bili zgoraj žejni in željni pijače, je gospodar rekel hlapcu: »Stopi no še ti v klet in poglej, kje sta ostali Urška in dekla.« Hlapec je šel in tam sta sedeli Brihtna Urška in dekla ter skupaj jokali. »Zakaj pa jokata?« je vprašal. »Jojmene,« je rekla Urška, »kaj bi ne jokala? Če vzamem Janeza in dobiva otroka in bo ta velik in bo tu natakal pijačo, mu pade kljuka na glavo in ga ubije.« Nato reče hlapec: »Kako je brihtna naša Urška!« in sede zraven nje ter začne tudi sam na ves glas jokati. Zgoraj so čakali hlapca, ko pa ga ni bilo od nikoder, je rekel gospodar ženi: »Stopi no v klet in poglej, kje je ostala Urška.« Gospodinja je odšla in našla vse tri, kako tarnajo, in je vprašala zakaj. In Urška je povedala, kako bo njenega otroka, ko bo velik in bo prišel pivo točit, ubila kljuka, ko bo padla s stene. 

Nato reče tudi mati: »Kako je brihtna naša Urška!« in sede in začne z drugimi vred jokati. Gospodar je čakal, ko pa še žene ni bilo od nikoder in je bila njegova žeja čedalje hujša, je dejal: »Zdaj moram pa sam v klet pogledat, kje je ostala Urška.« Ko pa pride v klet in so vsi štirje sedeli in jokali in ko je zvedel, da je tega kriv Urškin otrok, ki ga bo morebiti kdaj rodila in ga bo morda kljuka ubila, če bo ravno tisti čas padla s stene, ko bo točil pivo, je vzkliknil: »Kako brihtna Urška!« sedel k njim in začel tudi sam jokati. Ženin je dolgo časa ostal sam; ko pa ni hotelo biti nikogar od nikoder, je pomislil: »Gotovo me spodaj čakajo, pa pojdem še jaz dol, da vidim, kaj nameravajo.« Ko pride dol, vidi, da sedi vsa peterica in se dere in stoka tako pretresljivo, eden huje kakor drugi. »Kakšna nesreča pa se vam je zgodila?« jih pobara ženin. »Oh, dragi Janez,« odgovori Urška, »če se midva vzameva in dobiva otroka in bo velik in ga morebiti pošljeva sem dol točit pijačo, mu lahko tale kljuka, ki je obtičala tamle gori, razbije glavo, če bo padla na tla, da bo pri priči mrtev. Kako ne bi jokali?« »No,« ji je rekel Janez, »več pameti za moje gospodinjstvo ni treba; ker si tako brihtna, Urška, te vzamem za ženo.« Prijel jo je za roko in jo vzel s seboj ter napravil svatbo, ko se je oženil z njo. Ko sta bila že nekaj časa mož in žena, je rekel Janez: »Žena, z doma moram na delo, da kaj zaslužim, ti pa pojdi na polje in požanji žito, da bomo imeli kruha.« »Saj, ljubi Janez, storila bom to.« Ko je Janez odšel, si je Urška skuhala lonec tečnega močnika in ga vzela s seboj na polje. Ko pa pride na njivo, reče sama pri 

sebi »Kaj naj storim? Ali naj prej žanjem ali fužinam? Hej, najprej bom južinala.« Pojedla je svoj lonec močnika. Bila je pošteno sita; in se je vprašala: »Kaj naj storim? Ali naj prej požanjem ali se prej naspim? Hej, najprej bom spala.« Janez je bil že dolgo doma, Urška pa kar ni hotela priti in je pomislil: »Kako brihtno Urško sem dobil, tako je pridna, da še domov ne pride, da bi večerjala.« Ko pa je le ni bilo od nikoder in se je že zvečerilo, je odšel na polje gledat, koliko je požela; videl je, da ni nič požetega in da leži v žitu in spi. Janez se je podvizal domov, vzel ptičjo mrežo z majhnimi kraguljčki, šel spet na njivo in vanjo zavil ženo, ki je še zmerom spala. Nato je pohitel domov, zaklenil hišna vrata in sedel na svoj stol ter začel delati. Naposled, ko se je že čisto stemnilo, se je Brihtna Urška zbudila. Ko je vstala, je vse rožljalo okrog nje in zvončki so ji zvončkljali pri vsakem koraku, ki ga je napravila. Prestrašila se je in se zmedla, da ni vedela, ali je resnično prava Brihtna Urška ali ne, in se vprašala: »Ali sem ali nisem?« Ne vedoč, kaj naj si odgovori na to, je za nekaj časa neodločno obstala. Nazadnje je pomislila, da bi šla domov in vprašala: »Ali sem ali nisem.« Doma bojo že vedeli. Stekla je proti hišnim durim. Ta pa so bila zaklenjena. Potrkala je na okno in zaklicala: »Janez, je Urška doma?« »Je,« je odgovoril Janez, »v hiši je.« »Moj bog, potlej to nisem jaz,« je rekla vsa prestrašena ter odšla pred druga vrata. Ko pa so ljudje slišali zvončkljanje norčevskih kraguljčkov, ji niso hoteli odpreti in Brihtna Urška ni mogla nikjer najti strehe. Nazadnje je pobegnila iz vasi in je ni videl nihče več. 
",1154
2,Ded_in_vnuk,"Bil je mož, ki je bil star kakor zemlja; oči so mu opešale in se solzile, ušesa so mu oglušela in kolena so se mu tresla. Ko je sedel pri jedi za mizo in komaj držal žlico v roki, se je juha zlivala na prt na mizi in tudi iz ust se mu je kaj pocedilo. Sinu in njegovi ženi se je to gnusilo. Zato sta nazadnje posadila deda v kot za peč, kjer sta mu dajala jesti iz lončene skledice, pa še to ne toliko, da bi se do sitega najedel. Tako je starček ves potrt gledal k mizi in solze so mu tekle iz oči. Nekoč njegove tresoče se roke niso mogle obdržati sklede; padla mu je na tla in se razbila. Mlada žena ga je ozmerjala, on pa ni ničesar rekel in je samo zavzdihnil. Nato mu je za majhen denar kupila leseno skledico in iz nje je moral jesti. Ko so pa nekoč tako sedeli, je mali štiriletni vnuk začel sestavljati na tleh neke deščice. »Kaj boš pa naredil?« ga je vprašal oče. »Majhno koritce,« je odgovoril otrok. »Iz njega bosta jedla mama in ata, ko bom jaz velik.« Tedaj sta se mož in žena za nekaj trenutkov spogledala, nato pa so jima privrele solze iz oči. Nemudoma sta prosila deda, naj sede k njima za mizo. In odslej je moral vedno jesti z njima in tudi nista nič rekla, če se mu je kaj razlilo. 

",240
3,Doktor_vseznalec,"Bil je nekdaj reven kmet, Rak po imenu. Nekega dne je z dvema voloma odpeljal drva v mesto in jih prodal nekemu doktorju. Doktor je ravno sedel pri kosilu, ko je prišel kmet po denar. Kmet je videl, kako doktor lepo je in pije in srce mu je prevzela želja, da bi bil tudi sam doktor. Ko je tako še malo počakal, je nazadnje vprašal, ali bi tudi on lahko postal doktor. »Zakaj pa ne?« je rekel doktor. »To se kaj kmalu lahko zgodi.« »Kaj pa moram storiti?« je vprašal kmet. »Najprej si kupi abecednik, knjigo, ki ima spredaj petelina naslikanega,« ga je doktor začel poučevati. »Drugič: prodaj voz in oba vola in si z denarjem nakupi oblek in vse drugo, kar je potrebno za doktorsko umetnost; tretjič: naroči si tablo z napisom: ,Jaz sem doktor Vseznalec', ter si jo pribij nad hišna vrata.« Kmet je storil vse, kakor mu je bilo naročeno. Ko je tako nekaj časa doktaril, toda ne preveč, se je zgodilo, da so nekemu bogatemu, visokemu gospodu ukradli denar. Ta gospod je zvedel, da živi v tej in tej vasi doktor Vseznalec, ki mora za gotovo vedeti, kam je denar izginil. Zato je dal napreči voz in se odpeljal v tisto vas ter vprašal kmeta, če je on doktor Vseznalec. »Res, to sem jaz,« je rekel krnet. »Pojdite torej z menoj in poiščite ukradeni denar!« 

»Dobro,« je rekel Vseznalec, »a Jera, moja žena, mora tudi z menoj.« Gospod je bil zadovoljen, posadil ju je na voz in vsi trije so se odpeljali. Ko so prišli v plemiški dvorec, je bila miza že pogrnjena in doktor Vseznalec je moral kositi z drugimi vred »Prav, a Jeta, moja žena, tudi,« je rekel in sedel za mizo. Ko je prišel prvi služabnik s skledo dobre jedi, je dregnil krnet svojo ženo in dejal: »Jera, ta je bil prvi!« — misleč pri tem tistega, ki je prinesel prvo jed. Služabnik pa je mislil, .da je hotel reči s tem: »To je bil prvi tat.« In ker je bilo to res, se je ustrašil in je zunaj rekel svojim tovarišem: »Doktor vse ve, slabo jo bomo skupili. Dejal je, da sem bil jaz prvi.« Drugi služabnik se kar ni upal noter, a moral je. Ko je vstopil s svojo skledo v sobo, je kmet dregnil svojo ženo: »Jera, ta je drugi!« Tudi ta služabnik se je hudo prestrašil in se je potrudil, da je bil čimprej zunaj. Tretjemu se ni godilo nič drugače, kajti kmet je rekel svoji ženi: »Jera, ta je tretji!« Četrti je moral prinesti v sobo pokrito skledo in gospod je rekel doktorju, da bi preskusil njegovo umetnost, naj ugane, kaj je v skledi. V njej so bili raki. Kmet je ogledoval skledo in ni vedel, kako bi si pomagal, zato je zamrmral: »Oh, jaz ubogi Rak!« Ko je gospod to slišal, je kriknil: »Glejte ga, res ve, gotovo tudi ve, kdo ima denar.« Služabnik je kar prebledel od groze in je pomežiknil doktorju, naj stopi malo ven. Zunaj so mu vsi štirje priznali, da so ukradli denar, in obljubili, da ga bojo vrnili in mu dali še lepo nagrado povrhu, če jih ne izda, ker bi jim drugače trda predla. Pokazali so mu tudi, kje je denar skrit. 

Doktor je bil zadovoljen s tem, vrnil se je v sobo, sedel za mizo in rekel: »Gospod, zdaj naj še poiščem v tej moji knjigi, kje tiči denar.« Peti služabnik pa se je medtem splazil v peč, da bi slišal, ali ve doktor še kaj več. Ta pa je sedel, odprl svoj abecednik in listal po njem, da bi poiskal petelina. Ko ga pa ni mogel najti, je rekel jezno: »Saj si notri, zato moraš tudi ven.« Tisti v peči pa je mislil, da leti to nanj in je ves prestrašen skočil iz peči ter dejal: »Ta človek vse ve.« Nato je doktor Vseznalec pokazal gospodu, kje je denar, ni pa povedal, kdo ga je ukradel. In tako je od njega in od njih dobil veliko denarja za nagrado in postal nadvse imeniten. 
",673
4,Dvanajst_lovcev,"Bil je nekoč kraljevič, ki se je mudil pri svoji nevesti, ki jo je imel močno rad. Ko je sedel tako pri nji in bil dobre volje, pa je prišlo poročilo, da mu je oče na smrt obolel in da ga želi videti pred smrtjo. Kraljevič je dejal svoji ljubljenki: »Kličejo me in zapustiti te moram. Vzemi tu prstan v spomin name. Ko bom kralj, pridem in te popeljem na svoj dom.« Odjezdil je. Ko je prišel k očetu, je bil ta res na smrt bolan in blizu smrti. »Ljubi moj sin,« mu je rekel, »hotel sem te še enkrat videti pred smrtjo. Obljubi mi, da se boš oženil po moji volji.« Imenoval mu je neko kraljično, s katero se še poznala nista, ki naj bi mu postala žena. Sin pa je bil tako zmeden in potrt, da ni nič pomislil in dejal: »Naj se zgodi, dragi oče, kakor želite.« Nato je kralj zaprl oči in umrl. Ko so oklicali sina za kralja in je minil čas žalovanja, je moral izpolniti obljubo, dano očetu, ter je dal zasnubiti kraljično. Obljubili so mu jo. To pa je zvedela njegova prva nevesta in ta nezvestoba jo je tako strašno razžalostila, da je skoraj umrla od žalosti. To videč ji je oče dejal: »Zakaj si tako žalostna, ljuba hčerka moja? Saj ti dam vse, karkoli si poželiš.« Kraljična je za trenutek pomišljala, nato pa je rekla: »Dragi oče, želim si enajst deklet, ki mi bojo po licu, po postavi in po rasti na las podobne.« 

»Naj se ti izpolni želja, če je mogoče,« je odgovoril kralj. In dal je po vsem kraljestvu tako dolgo iskati, da so našli enajst devic, ki so bile njegovi hčeri po licu, po postavi in po rasti na las podobne. Ko so prišle h kraljični, je ukazala napraviti enajst lovskih oblek, čisto enakih. In dekleta so morala obleči lovske obleke in sama je oblekla dvanajsto. Nato se je poslovila od očeta. Odjahala je s svojim spremstvom in prijahala na dvor svojega prejšnjega ženina, ki ga je tako močno ljubila. Vprašala ga je, ali potrebuje kaj lovcev in ali ne bi kar vseh skupaj sprejel v svojo službo. Mladi kralj si jo je ogledal, a je ni spoznal. Ker pa so bili vsi tako zali ljudje, je pristal, češ da jih rad sprejme. Tako je vseh dvanajst prišlo v kraljevo službo. Kralj pa je imel leva, ki je bil kaj prečudna žival. Znano mu je bilo vse, kar je bilo skritega in tajnega. Zgodilo se je, da je nekega dne lev dejal kralju: »Kralj misli, da ima dvanajst lovcev na dvoru?« »Tako je,« je rekel kralj, »dvanajst lovcev je.« Lev pa je nadaljeval: »Kralj se hudo moti, to je dvanajst deklet.« »Ta je pa bosa,« je vzkliknil kralj, »kako mi moreš dokazati to?« »Kralj naj da posuti svojo predsobo z grahom, pa se bo pr&ej prepričal,« je rekel lev. »Moški imajo čvrst korak in če stopijo na grah, se grašek niti ne zgane, dekleta pa ca-pljajo in plesaje podrsavajo, grah pod nogami pa se začne kotaliti.« Kralju je bil ta nasvet kar všeč in je dal svojo predsobo posuti z grahom. Kralj pa je imel nekega služabnika, ki je bil lovcem naklonjen. Ko je slišal, kakšen poskus bojo napravili z njimi, 

je prišel k njim in jim vse povedal: »Lev hoče natveziti kralju, da ste vsi sama dekleta.« Lepo se mu je zahvalila kraljična, nato pa rekla svojini družicam: »Potrudite se malo in stopajte krepko po grahu.« Ko je dal kralj drugo jutro poklicati lovce k sebi in so te prišle v predsobo, kjer je bil posut grah, so tako krepko stopale po njem in imele tako trden in močan korak, da se niti grašek ni zakotalil ali premaknil. Po njihovem odhodu je rekel kralj levu: »Nalagal si me, saj stopajo kot moški.« »Zvedele so, da jih bo kralj preskušal,« je rekel lev. »Potrudile so se. Kralj naj da postaviti dvanajst kolovratov v predsobo. Ko pridejo, se bojo vse veselo ozrle po njih. In tega moški ne stori.« Kralju je bil nasvet všeč in je dal postaviti kolovrate v predsobo. Služabnik pa, ki je bil za lovce, je šel in razkril kraljevo namero. Kraljična je dejala svojim dekletom, ko so bile same: »Potrudite se malo in se nikar ne ozirajte po kolovratih.« Ko je dal kralj naslednje jutro poklicati svojih dvanajst lovcev, so prišle v predsobo in niti z očesom ni nobena trenila proti kolovratom. Ves jezen je rekel kralj levu: »Spet si me nalagal, to so moški, ker se niti ozrli niso po kolovratih.« »Zvedele so, da jih kralj preskuša,« je odgovoril lev. »Zato so se prisilile.« Kralj pa levu ni več verjel. Dvanajsterica lovcev je kralja stalno spremljala na lovu. Kralj jih je imel vedno rajši. Zgodilo se je, da so bili nekoč na lovu, ko je prišla vest, da prihaja kraljeva nevesta. 

Ko je prva nevesta to slišala, jo je tako silno zabolelo srce, da ji je skoraj počilo. Omedlela je in se zgrudila na tla. Kralj je menil, da se je njegovemu dragemu lovcu kaj pripetilo, skočil je k njemu in mu hotel pomagati ter mu slekel rokavico. Tedaj pa je zapazil prstan, ki ga je bil dal svoji prvi nevesti. In ko jo je pogledal v obraz, jo je spoznal. Bil je tako presunjen, da jo je poljubil. Ko pa je odprla oči, je ginjeno dejal: »Ti si moja in jaz sem tvoj in tega nobena sila in obljuba ne more spremeniti.« Poslal je sla k drugi nevesti in jo prosil, naj se vrne v svojo deželo, ker že ima svojo ljubljeno soprogo in da stara ljubezen nikdar ne zarjavi. Potlej pa so slavili poroko in lev je prišel spet v milost, ker je bil vendarle tisti, ki je govoril resnico. 
",959
5,Janko_in_Metka,"Na robu nekega velikega gozda je živel reven drvar s svojo ženo in z dvema otrokoma. Fantku je bilo ime Janko in dekletcu Metka. Drvarjeva družina že tako ni imela kdo ve kaj jesti, ko pa je nastopilo nerodovitno leto, ni mogel drvar zaslužiti niti vsakdanjega kruha. Ko je tako ponoči premišljeval v svoji postelji in se od skrbi premetaval, je vzdihnil in dejal svoji ženi: »Kaj bo z nami? Kako naj preživiva svoja uboga otroka, ko še zase nimava ničesar več?« »Veš kaj, mož,« je odgovorila žena, »jutri navsezgodaj od- peljiva otroka v gozd v najgostejšo goščo. Tam zakuriva ogenj in dajva vsakemu še košček kruha, nato pa se odpraviva na svoje delo in ju pustiva sama. Tako ne bosta več našla poti domov in se jih bova odkrižala.« »Ne, žena,« je rekel mož, »tega ne bom storil. Srce mi ne da, da bi puščal otroka sama v gozdu. Saj pridejo divje zveri in ju raztrgajo.« »O, ti bedak,« je rekla na to žena, »po tvojem naj potemtakem vsi štirje od lakote umremo. Ostane nam samo to, da izoblaš deske za mrtvaške krste.« In mu ni dala miru, dokler ni pristal. »Uboga otroka pa se mi vseeno smilita!« je dejal mož. Tudi lačna otroka nista mogla zaspati in sta slišala, kaj je mačeha rekla očetu. Metka je bridko zajokala in rekla Janku: »To je najin konec!«
»Tiho, Metka,« je rekel Janko, »nič ne skrbi, jaz si bom že kaj izmislil za naju.« In ko sta stara dva zaspala, je vstal, oblekel svoj suknjič, odprl zunanja vrata in se splazil ven. Mesec je jasno svetil in belo kamenje, ki je ležalo pred kočo, je sijalo kakor sami srebrniki. Janko se je sklonil in si vse žepe natlačil s kamenčki. Nato je šel nazaj v hišo in dejal Metki: »Nič ne skrbi, draga sestrica, kar mirno zaspi, vse bo še dobro.« In je legel nazaj v svojo posteljo. Zgodaj zjutraj, še preden je vzšlo sonce, je že prišla mačeha in zbudila otroka: »Vstanita, lenuha, v gozd grerilo po drva.« Nato je dala vsakemu košček kruha in rekla: »Tu imata nekaj za kosilo, a ne pojejta takoj, ker ne dobita nič drugega.« Metka je dala kruh pod prepasnik, ker je imel Janko vse žepe natlačene s kamenčki. Nato so se vsi štirje odpravili na pot proti gozdu. Ko so že nekaj časa hodili, se je Janko ustavil in se oziral nazaj proti hiši. Tako se je ustavljal in oziral venomer. »Kaj pa se kar naprej ustavljaš in zijaš nazaj, Janko? Pazi in ne pozabi na svoje noge,« je rekel oče. »Oh, oče,« je dejal deček, »po svoji beli mucki se oziram. Ta sedi na strehi in se poslavlja od mene.« »Bedak,« je rekla mati, »to ni tvoja bela mačka, to je jutranje sonce, ki sije na dimnik.« Janko pa se ni oziral po mački, temveč je vsakič vrgel na pot po en svetal kamenček iz žepa. Ko so prišli v sredo gozda, je dejal oče: »Naberita drv, otroka, zakuril bom ogenj, da vaju ne bo zeblo.« Janko in Metka sta nanosila celo goro dračja. Prižgali so ga in ko je ogenj visoko vzplapolal, je rekla ženska: »Zdaj pa lezita k ognju, otroka, in se odpočijta, midva z očetom greva v gozd sekat les. Ko opraviva, se vrneva po vaju.«
 Janko in Metka sta sedela ob ognju in ko je bilo poldne, sta pojedla vsak svoj košček kruha. Ves čas sta slišala udarce sekire in bilo je, kakor da seka oče nekje v bližini. To pa ni bila sekira, marveč veja, ki jo je oče privezal ob trhlo drevo in je v vetru udarjala sem in tja. Otroka sta tako dolgo sedela ob ognju, da so se jima od utrujenosti začele zapirati oči. Trdno sta zaspala. Ko sta se zbudila, je bila že črna noč. Metka je začela jokati in je rekla : »Kako prideva zdaj iz tega gozda?« »Samo majceno počakaj,« jo je tolažil Janko. »Ko vzide mesec, bova že našla pot.« Ko se je prikazala luna na nebu, je Janko prijel sestrico za roko in šel za kamenčki, ki so se iskrili kakor novo kovani srebrniki in jima kazali pot. Hodila sta vso noč in prišla šele v svitu naslednjega dne spet do domače hiše. Potrkala sta na vrata in ko je ženska odprla in videla, da sta onadva, je rekla: »Otroka malopridna, kaj pa sta tako dolgo spala v hosti. Z očetom sva že mislila, da se nočeta vrniti.« Oče pa se ju je razveselil, kajti v srcu ga je grizlo, da ju je bil pustil tako sama. Minilo je nekaj časa, pa je spet iz vseh kotov pritisnilo pomanjkanje. In otroka sta slišala, kako je mačeha rekla ponoči očetu v postelji : »Spet nam je pošel ves živež, samo pol hlebca kruha še imamo, potlej bo pesmi konec. Otroka morata z doma. Odvedla ju bova še globlje v gozd, da ne bosta našla več poti iz njega. Drugače ni rešitve za naju.« Drvarju je bilo težko pri srcu in pomislil je: »Bolje bi bilo, da bi zadnji grižljaj delil s svojima otrokoma.«
 Toda pri ženski je bilo bob ob steno vse, kar je dejal. Oštevala ga je in ga obsipala z očitki. In ko je drvar že enkrat pristal, je moral še drugič. Otroka pa sta bila budna in sta slišala ves ta pomenek. Ko sta stara dva zaspala, je Janko spet vstal, hotel ven po kamenčke kakor zadnjikrat, toda ženska je zaklenila vrata in Janko ni mogel iz hiše. Vseeno pa je pomiril sestrico, ki je jokala: »Nič ne jokaj, Metka, kar mirno spi. Vse bo še dobro.« Navsezgodaj je prišla mačeha in vrgla otroka iz postelje. Dobila sta vsak svoj košček kruha, ki pa je bil še manjši kakor zadnjikrat. Na poti proti gozdu je Janko drobil kruh v žepu, se večkrat ustavil in vrgel drobtinico na pot. »Kaj pa se ustavljaš, Janko, in gledaš nazaj?« je rekel oče. »Pojdi svojo pot.« »Po svojem golobčku se oziram, ki sedi na strehi in se hoče posloviti od mene,« je odgovoril Janko. »Bedak,« je rekla ženska, »to ni tvoj golob, to je jutranje sonce, ki sije na dimnik.« Janko pa je polagoma zmetal vse drobtinice na pot. Mačeha je odvedla otroka še globlje v gozd, v tako goščo, kakršne še živ dan nista videla. Tam so spet zakurili velik ogenj in mačeha je rekla: »Kar lepo sedita tukaj, otroka, in če bosta trudna, lahko malo zaspita. Z očetom greva v gozd sekat les, in zvečer, ko opraviva svoje delo, prideva po vaju.« Opoldne je Metka delila svoj košček kruha z Jankom, ki je svojega raztrosil po poti. Nato sta zaspala. Minil je že večer, k ubogima otrokoma pa ni bilo žive duše. Prebudila sta se šele v črni noči in Janko je miril svojo sestrico in ji rekel: »Kar počakaj, Metka, da je miril svojo sestrico in ji rekel: »Kar počakaj, Metka, da
vzide mesec. Potlej bova lahko videla drobtinice, ki sem jih natrosil, da nama pokažejo pot domov.« Ko je vzšla luna, sta se odpravila, a nobene drobtinice ni bilo več na poti, kajti tisoč in tisoč ptic, ki so letale po gozdu in po polju, jih je pozobalo. »Tudi tako bova našla pot,« je rekel Janko Metki. A nista je našla. Hodila sta vso noč in še cel dan od jutra do večera, a nista prišla iz gozda. Bila sta zelo lačna, ker nista imela nič ,drugega kakor nekaj jagod, ki sta jih nabrala. Bila sta tudi že tako utrujena, da ju noge niso hotele več nositi. Tako sta legla pod neko drevo in zaspala. To je bilo že tretje jutro, odkar sta odšla iz hiše svojega očeta. Vzela sta spet pot pod noge, a sta zašla še globlje v gozd. Čutila sta, da bosta omagala in umrla, če ne pride kmalu kakšna pomoč. Ko je bilo okrog poldne, sta zagledala lepo, snežno belo ptico, ki je sedela na veji in tako prelepo gostolela, da sta se ustavila in ji prisluhnila. Ko je utihnila, je razpela krila in poletavala pred njima. Otroka sta šla za ptico, dokler nista prišla do neke hišice, kjer je ptica sedla na streho. Ko pa sta prišla čisto blizu, sta opazila, da je hišica iz kruha sezidana in s štrukeljčki pokrita; okenca pa so bila iz svetlega sladkorčka. »Tega se pa kar lotiva,« je rekel Janko Metki. »Privoščiva si pošteno južino. Jaz bom pojedel košček strehe, ti, Metka, pa vzemi košček okna, da se boš posladkala.« Janko je segel z roko in odlomil košček strehe, da bi videl, kako tekne. Metka pa se je lotila šipe in začela hrustati. Tedaj se je oglasil tenek glas iz sobe: »Hrst, brst, kateri miško kruši, hrusta mojo hiško«
 Otroka pa sta odgovorila »Vetrc, vetrc iz neba okrog hišice pihlja,« in sta jedla dalje ter se nista dala motiti. Janko, ki mu je streha prav dobro teknila, jo je iztrgal velik kos in Metka je potegnila ven celo okroglo šipo, sedla na tla in si privoščila. Tedaj pa so se nenadoma odprla vrata in ven je prišantala kakor zemlja stara ženska, ki se je opirala na bergle. Janko in Metka sta se tako prestrašila, da jima je popadalo na tla vse, kar sta držala v rokah. Starka pa je zmajevala z glavo in govorila: »Ejej, ljuba otroka moja, kdo pa vaju je pripeljal sem? Stopita no v hišo in ostanita pri meni. Nič hudega se vama ne bo zgodilo.« a se vama ne bo zgodilo.« Prijela ju je za roko in ju odpeljala v hišico. Tam so jima pripravili dobro kosilo, mleko in cvrtnjak s sladkorjem, jabolka in orehe. Nato so belo postlali dve lepi posteljici in Janko in in orehe. Nato so belo postlali dve lepi posteljici in Janko in Metka sta legla in sladko zaspala. Starka pa se je samo delala dobro. Bila je hudobna čarovnica, ki je prežala na otroke in je svojo kruhasto hišico sezidala samo zato, da bi jih privabila. Ko je prišel kak otrok v njeno samo zato, da bi jih privabila. Ko je prišel kak otrok v njeno oblast, ga je ubila, skuhala in ga požrla. Čarovnice imajo rdeče oči in ne morejo videti daleč. Imajo pa tenek voh kakor živali in zaduhajo, če pridejo ljudje v bližino. Ko sta se Janko in Metka bližala njeni hišici, se je ženska zlobno zasmejala in posmehljivo dejala: »Ta dva sta mi padla v kremplje. Ne bosta mi popihala.« Zgodaj zjutraj, ko sta otroka še spala, je že vstala in ko ju je videla, kako milo spita s svojimi polnimi rdečimi lički, je zamrmrala predse: »To bo slasten prigrizek!«
 Zgrabila je Janka s svojimi koščenimi rokami ga odnesla v majhen hlev in ga zaprla za zamrežena vrata. Ni mu pomagalo, da je kričal in vpil na vse grlo. Nato je stopila k Metki in jo stresla, da se je zdramila. Zaklicala ji je: »Vstani, zaspanka, nanosi vode in skuhaj svojemu bratu kaj dobrega. Zaprt je v hlevu, da se bo zredil. Ko bo lepo rejen, ga bom pojedla.« Metka je bridko zajokala, a bilo je vse zaman, morala je storiti, kar je zahtevala hudobna čarovnica. Tako so ubogemu Janku kuhali najboljše jedi, Metka pa je dobivala samo ostanke. Vsako jutro je odšantala starka k hlevčku in zaklicala: »Janček, pomoli ven svoj prst, da bom potipala, ali boš kmalu rejen.« Janko pa ji je pomolil koščico in starka, ki je imela brljave oči, tega ni mogla videti in je mislila, da so Jankovi prsti, ter se čudila, da se kar nič ne zredi. Ko so minili štirje tedni in je Janko ostal še kar suh, jo je premagala nepotrpežljivost in ni marala več čakati. Metka,« je zaklicala deklici, »skoči hitro in nanosi vodo. Naj bo Janko debel ali suh, jutri ga bom zaklala in ga skuhala.« Oh, kako je jokala uboga deklica, ko je morala nositi vodo! Kako so ji tekle solze po licih! »Bolje bi bilo, da bi naju požrle divje zveri v gozdu. Tako bi vsaj skupaj umrla!« je tarnala. »Nikar se ne cmeri,« jo je osorno zavrnila starka, »to vse ti ne bo prav nič pomagalo.« Metka je morala zgodaj zjutraj obesiti kotel z vodo in zakuriti ogenj. »A najprej moramo speči kruh,« je rekla starka. »Krušno peč sem že zakurila in tudi testo zamesila!«
Pahnila je ubogo Metko pred peč, iz katere so že švigali plameni. »Zlezi vanjo,« je rekla čarovnica, »in poglej, ali je dovolj zakurjeno, da lahko damo kruh vanjo.« In če bi jo bila Metka poslušala, bi čarovnica zaprla v jo peč, da bi se Metka spekla v nji. In potem bi o bila pojedla. Metka pa je uganila, kaj stara namerava in je rekla: »Ne vem, kako naj to storim. Kako pa pridem vanjo?« »Gos neumna, saj je odprtina dovolj velika, vidiš, še jaz bi lahko zlezla vanjo,« je rekla stara, se primajala in vtaknila glavo v peč. Metka pa jo je krepko sunila, da je zdrsnila vanjo. Zaprla je železna vrata za njo. Oh, kako grozansko je zavreščala stara! A nič ni pomagalo. Čarovnica je morala zgoreti. Metka je jadrno stekla naravnost k Janku, odprla njegov hlevček in zaklicala: »Janko, rešena sva, stara čarovnica je mrtva!« Janko je skočil ven kakor ptička iz kletke, če ji odpreš vratca. Kako sta se veselila! Vrgla sta se drug drugemu okoli vratu, poskakovala in se poljubljala! In ker se jima ni bilo treba ničesar več bati, sta šla v čarovničino hišo. Tam pa so bili po vseh kotih zabojčki z biseri in dragulji. »Ti so pa veliko boljši kakor kamenčki,« je rekel Janko in si jih natlačil v žepe, kolikor je mogel. »Tudi jaz bi rada kaj prinesla domov,« je rekla Metka ter si z njimi napolnila svoj predpasniček. »Zdaj pa jo pobrišiva od tod,« je dejal Janko, »da prideva iz tega čarovniškega gozda.« a nekaj Ko sta hodila ur, sta prišla do velike vode. »Saj ne moreva čez videti.« ,« je dejal Janko, »ne brvi ne mostu ni videti.«
 »Tudi nobene barčice ni na vodi,« mu je odgovorila Metka »tamle pa plava bela račka. Če jo poprosim, nama bo gotovo Pomagala čez vodo.« Vzkliknila je: »Račka, ljuba račka ti, ker ni mostička ne brvi, midva prosiva lepo, da naju prepelješ čez vodo.« In račka je res priplavala in Janko ji je sedel na hrbet in rekel sestrici, naj sede zraven njega. »Ne,« je odgovorila Metka, »to bi bilo za račko pretežko, drugega za drugim naju bo.« In dobra račka je res storila tako in ko sta bila srečno na drugem bregu in ko sta še nekaj časa hodila, se jima je zazdel gozd čedalje bolj znan in domač. In nazadnje sta od daleč zagledala hišo svojega očeta. Začela sta teči, planila sta v sobo in se vrgla očetu okrog vratu. Odkar je revni drvar pustil svoja otroka v gozdu, ni imel niti trenutka miru in pokoja več. Njegova hudobna žena pa je bila medtem umrla. Metka je stresla iz svojega predpasnička bisere in dragulje, da so se kar trkljali po izbi. Janko pa ",2484
6,Kralj_Drozd,"Neki kralj je imel hčer, ki je bila tako neizmerno lepa, zraven pa tako ošabna in prevzetna, da ji noben snubač ni bil dovolj dober. Zavrnila je drugega za drugim, povrhu pa jih je še obsula s posmehom. Nekoč je kralj priredil veliko slavje in je povabil nanj vse ženitve željne moške od blizu in daleč. Vse jih je razvrstil po činu in stanu: najprej so prišli kralji, potlej vojvode, knezi, grofi, vitezi, nazadnje plemiški ljudje. Peljali so kraljično mimo vseh, ta pa je imela za vsakega kakšno pikro besedo. Nekdo je bil predebel: »Sod vinski,« je rekla. Drugi predolg: »Dolgokrak, omahljiv korak.« Tretji prekratek: »Kratek in rejen, štor zavaljen!« Četrti prebledi »Bledica Smrt!« Peti prerdeč: »Petelin na strehi!« Šesti ni bil dovolj raven: »Kriv ko dren, v zapečku posušen!« Res, prav vsem je imela kaj očitati, posebno pa se je znesla nad nekim dobrim kraljem, ki je stal čisto zgoraj in ki je imel malo krivo raščeno brado. »Ej,« je vzkliknila in se zasmejala, »ta ima pa brado kakor drozgov kljun.« In od tega časa dalje je dobil ime Drozgobrad ali kratko: kralj Drozd. Stari kralj pa, ki je videl, da njegova hči ne počne drugega, kakor da se posmehuje ljudem in zavrača vse snubače, ki so bili zbrani tam, se je silno razjezil. Prisegel je, da bo morala vzeti prvega berača, ki mu pride skozi vrata. 

Nekaj dni zatem se je oglasil pod oknom godec in pel pesmico, da bi si prislužil majhno miloščino. Ko ga je kralj zaslišal, je ukazal, naj ga pokličejo gor. Godec je vstopil v svoji umazani, razcapani obleki, zapel pred kraljem in njegovo hčerjo ter prosil za nagrado, ko je končal. »Tvoja pesem mi je tako ugajala, da ti hočem dati svojo hčer za ženo,« je rekel kralj. Kraljična se je zelo ustrašila, kralj pa je dejal: »Prisegel sem, da te bom dal prvemu beraču, in to prisego bom tudi izpolnil.« Vsi izgovori in prošnje niso nič pomagali, poklicali so župnika, da jo je pri priči poročil z godcem. Ko se je to zgodilo, je kralj rekel: »Ne spodobi se, da bi zdaj kot žena beračeva še dalje ostala pod mojo streho. Zato lahko odideš s svojim možem.« Berač jo je odvedel za roko in morala je peš hoditi z njim. Ko sta prišla do nekega velikega gozda, je vprašala: »Čigav je ta prelepi gozd?« »Njegov posestnik je kralj Drozd; da si ga vzela, bil bi tvoj.« »o, da, ubožica sem mlada, zavrgla kralja Drozgobrada!« Nato sta prišla na travnik, pa je spet vprašala: »Čigav je krasni travnik ta?« »Kralj Drozd v posesti ga ima, da si ga vzela, bil bi tvoj.« »O, da, ubožica sem mlada zavrgla kralja Drozgobrada!« Potem sta hodila po velikem mestu; spet je vprašala: »Čigavo pa je lepo mesto to?« »To mesto Drozdov grad zovo

da si ga vzela, tvoje bi bilo.« »o, da, ubožica sem mlada, zavrgla kralja Drozgobrada!« »Prav nič mi ne ugaja,« je rekel godec, »da si vedno želiš nekoga drugega za moža. Mar jaz nisem dovolj dober zate?« Nazadnje sta prišla do čisto majhne hišice. Rekla je: »o, majhna nizka hišica! Čigava je ta kočica?« »To je moja in tvoja hiša, kjer bova stanovala,« je odgovoril godec in vstopil. Tudi ona je vstopila, a se je morala pripogniti, da je prišla skozi vrata. »Kje so pa sluge?« je vprašala kraljična. »Kakšni sluge?« je odgovoril ubogi prosjak. »Sama boš morala storiti, kar boš hotela imeti storjeno. Daj, kar pr&ej zakuri in pristavi vodo, da mi skuhaš kosilo. Tako sem utrujen.« Kraljeva hči pa ni znala ne kuriti ne kuhati in prosjak je moral pomagati, da je za silo šlo. Ko sta použila svojo pičlo večerjico, sta legla spat. Zjutraj je prosjak že navsezgodaj dvignil svojo ženo na noge, ker je morala pospravljati. Nekaj dni sta živela tako, kakor je pač šlo. Pri tem pa sta porabila svojo zalogo. Zato je rekel mož: »Žena, ne gre več tako, da bi samo jedla in nič ne zaslužila. Košare boš pletla.« Šel je in narezal vrbovih šib ter jih prinesel domov. Začela je plesti, toda trdo vrbovje ji je do krvi ranilo občutljive roke. »Vidim, da ti ne gre,« je rekel mož, »rajši se loti presti, nemara znaš to bolje.« Sedla je h kolovratu in poskusila presti, toda trda nit se ji je kmalu zarezala v mehke prste, da se je pocedila kri iz njih. 

»Sama vidiš, da nisi za nobeno rabo, slabo sem jo skupil s teboj,« je rekel mož in dodal: »Poskusil bom začeti še trgovino z lonci in lončeno posodo. Sedela boš na trgu in ponujala blago na prodaj.« »Oh,« je pomislila, »če pridejo na trg ljudje iz dežele mojega očzia in me vidijo, da sedim tam in ponujam na prodaj, kako se mi bojo posmehovali!« Toda nič ni pomagalo, morala se je vdati, če ni hotela od lakote umreti. Prvikrat je šlo dobro. Ljudje so namreč radi kupovali pri ženi, ki je bila lepa, ter plačevali, kar je zahtevala. Res, marsikdo ji je dal denar, lonce pa kar pustil. Tako sta živela s pridobljenim, dokler je trajalo. Mož je spet nakupil zalogo nove posode. Sedla je s tem na vogal trga, razpostavila posodo okrog sebe in ponujala na prodaj. Tedaj pa je naenkrat pridirjal pijan huzar izza vogala in se zaletel naravnost v lonce, da se je vse razletelo na tisoč črepinj. Žena je zajokala in od strahu ni vedela, kaj bi. »Oh, kaj bo z menosj!«' je zastokala. »Kaj poreče moj mož!« Stekla je domov in mu povedala o svoji nesreči. »Kdo pa tudi seda z lončeno posodo na vogal!« je rekel mož. »Pusti zdaj solze, saj vidim, da nisi za nobeno pravo delo. Bil sem na gradu našega kralja in vprašal, ali bi potrebovali kakšno kuhinjsko deklo. Obljubili so mi, da te vzamejo. Za plačilo boš imela prosto hrano.« Tako je postala kraljeva hči kuhinjska dekla. Morala je pomagati kuharju in opravljati najbolj nečedno delo. V oba žepa si je pritrdila dva lončka. V njih je prinašala domov, kar je bilo ostankov. In s tem sta se hranila. Namerilo se je, da bi morali praznovati svatbo najstarejšega kraljevega sina. Ubogo ženo je gnala radovednost, da je šla, se postavila pred vrata v dvorano in hotela gledati. 

Ko so zagorele luči in so prihajali gostje, eden lepši od drugega, in je bilo vse polno krasote in sijaja, je s potrtim srcem pomislila na svojo usodo ter preklinjala svojo ošabnost in prevzetnost, ki sta jo ponižali in jo pahnili v tako revščino. Sluge so ji od slastnih jedil, ki so jih nosili v dvorano in spet odnašali in iz katerih se je dvigal prijeten duh k nji, vrgli tu pa tam kak grižljaj, ki ga je spravila v svoj lonček, da bi ga nesla domov. Naenkrat je vstopi], kraljevič. Oblečen je bil v svilo in žamet in okrog vratu je imel zlate verižice. In ko je zagledal lepo ženo pred vrati, jo je prijel za roko in hotel zaplesati z njo. Ona pa se je branila in se prestrašila. Opazila je namreč, da je to kralj Drozgobrad, ki se je nekoč potegoval zanjo in ga je z zasmehom zavrnila. Nič ni pomagalo, da se je upirala, kraljevič jo je potegnil v dvorano. Tedaj pa se ji je utrgal trak, s katerim sta bila privezana žepa, in lončka sta padla na tla, da se je juha z jedili razlila po tleh. In ko so ljudje to videli, je nastal splošen krohot in porogljiv smeh, njo pa je bilo tako sram, da bi bila najrajši tisoč klafter pod zemljo. Skočila je skozi vrata in hotela pobegniti, na stopnicah pa jo je ujel neki moški in jo privedel nazaj; in ko se je ozrla vanj, je bil to spet kralj Drozgobrad. Prijazno ji je dejal: »Nič se ne boj, jaz in tisti godec, ki je stanoval s teboj v borni hišici, sva eno. Zaradi tebe sem se tako prenaredil, in tisti huzar, ki ti je razbil vse lonce, sem bil tudi jaz. To vse se je zgodilo, da bi se upognila tvoja prevzetnost in bi bil kaznovan tvoj napuh, s katerim si me zasramovala.« Tedaj se je žena bridko razjokala in rekla: »Veliko krivico sem storila in nisem vredna, da bi ti bila žena.« 

On pa ji je rekel: »Potolaži se, hudi dnevi so pri kraju, zdaj bova praznovala svojo svatbo.« In so prišle spletične in jo oblekle v najkrasnejša oblačila. Prišel je tudi oče in veš dvor in želeli so ji srečo s kraljem Drozgobradom. In pravo veselje se je šele zdaj začelo. 

",1418
7,Pes_in_vrabec,"Neki ovčarski pes ni imel dobrega gospodarja, ampak tako slabega, da je stradal pri njem. Ko ni mogel več vzdržati, je odšel ves žalosten po svetu. Na cesti ga je srečal vrabec in ga vprašal: »Kaj pa ti je, bratec kosmati, da si tako žalosten?« »Lačen sem,« je rekel pes, »in nimam kaj jesti.« »Pojdi z menoj, brate, v mesto, pa se boš nasitil,« je dejal vrabec. Tako sta šla skupaj v mesto in ko sta prišla pred mesnico, je vrabec dejal psu: »Ostani tukaj, odkljuval ti bom kos mesa.« In zletel je na mizo, pogledal okrog sebe, ali ga kdo vidi ter začel kljuvati kos mesa in ga vleči sem in tja, dokler ni kos, ki je ležal na robu, zdrsnil in padel na tla. Pes ga je pograbil, stekel v kot in ga požrl. »Pojdiva zdaj v drugo mesnico,« je rekel vrabec, »poskrbel ti bom še en kos, da se boš do sitega najedel.« Ko je pes pogoltnil tudi drugi kos, ga je vrabec vprašal: »Bratec, si zdaj sit?« »Mesa sem sit,« je odgovoril pes, »a kruha še nisem dobil.« »Tudi kruha dobiš, kar z menoj pojdi.« Vrabec ga je odvedel v pekarno in je začel kljuvati tam, dokler se ni skotalilo nekaj hlebčkov na tla. In ko je pes želel še več, ga je povedel še v drugo pekarno in mu priskrbel še kruh. Ko je pes požrl, ga je vprašal: »Bratec kosmatin, si zdaj sit?« »Sem,« je odgovoril pes, »zdaj pa pojdiva malo iz mesta.« 

In odšla sta iz mesta na glavno cesto. Bilo pa je zelo vroče in ko sta prehodila košček poti, je pes dejal: »Truden sem in rad bi malo zaspal.« »No, kar zaspi, jaz pa sedem ta čas na vejico.« Pes je legel sredi ceste in trdno zaspal. Ko pa je ležal tam in spal, je pripeljal po cesti voznik z vozom, v katerega so bili vpreženi trije konji. Na vozu sta bila dva soda vina. Ko je vrabec videl, da se voznik noče umakniti in da vozi kar po kolovozu, kjer je ležal pes, mu je vzkliknil: »Nikar tega, voznik, nesrečnega te bom storil!« »Ti me že ne boš storil nesrečnega,« je zagodrnjal voznik predse, počil z bičem in pognal voz čez psa, da ga je povozil. »Povozil si mi brata kosmatina,« je zavpil tedaj vrabec, »to boš plačal z vozom in s konji.« »Saj, z vozom in s konji,« je posmehljivo rekel voznik, »kje bi mi mogel ti škodovati.« Voznik je peljal dalje, vrabec pa je zlezel pod ponjavo na vozu ter začel kljuvati čep na sodu in je kljuval tako dolgo, da ga je prekljuval in je steklo vse vino iz soda, ne da bi bil voznik kaj opazil. Ko pa je le pogledal nazaj, je videl, da kaplja z voza; pregledal je sode in — eden je bil prazen. »o, jaz nesrečnež!« je zatarnal. »Nisi še zadosti nesrečen!« je odgovoril vrabec in poletel konju na glavo ter mu izkljuval oči. Ko voznik to vidi, potegne sekiro, da bi zadel vrabca z njo, vrabec pa je odletel v zrak in voznik je zadel svojega konja po glavi, da se je mrtev zgrudil. »Oj, jaz nesrečnež!« je zastokal voznik. »Ne, nisi še zadosti nesrečen!« je dejal vrabec. In ko je voznik z dvema konjema peljal dalje, je vrabec zlezel pod ponjavo in izkljuval čep še pri drugem sodu, da je vse izteklo iz njega. 

Ko voznik to opazi, znova zastoka: »Joj, jaz nesrečnež!« »Nisi še zadosti nesrečen!« mu odgovori vrabec, sede drugemu konju na glavo in mu izkljuje oči. Voznik skoči k njemu in zamahne s sekiro po njem, vrabec pa sfrči kvišku in voznik zadene konja in ga ubije. »Joj, jaz nesrečnež!« »Nisi še zadosti nesrečen,« reče vrabec, sede še tretjemu konju na glavo in začne kljuvati oči. Voznik pa je kakor slep od jeze zamahnil proti vrabcu, ne da bi pazil, a ga ni zadel, marveč je ubil še svojega tretjega konja. »Jojmene, kako sem nesrečen!« zakriči voznik. »Ne, nisi še zadosti nesrečen, onesrečil te bom šele doma,« zagrozi vrabec in odleti. Voznik je moral pustiti voz na cesti in hud in jezen oditi domov. »Ah,« je rekel svoji ženi, »glej kakšna nesreča me je doletela! Vino mi je izteklo iz sodov in vsi trije konji so mrtvi.« »Oh, mož,« je rekla žena možu, »kakšen hudoben ptič je prišel v hišo! Zbral je vse ptice sveta in so se vrgli gori na našo pšenico in bojo vso pozobali.« Voznik je odšel na podstrešje, tam pa je sedelo na tisoče in tisoče ptic in pozobale so vso pšenico; med njimi je bil tudi vrabec. »Joj, kako sem nesrečen!« je ves potrt zavzdihnil voznik. »Ne, nisi še zadosti nesrečen, še s svojim življenjem boš plačal,« je vzkliknil vrabec in odfrčal. Tako je voznik izgubil vse svoje imetje. Žalosten je odšel v hišo, sedel za peč in bil hud in razkačen. Pred oknom pa je sedel vrabec in mu vreščal: »Plačal boš s svojim življenjem!« Voznik je pograbil sekiro in jo zalučal v vrabca; sekira je razbila šipe v oknih, ptice pa ni zadela. Vrabec je priletel nato v izbo, sedel na peč in vreščal: »Plačal boš s svojim življenjem!« 

Voznik pa, ves besen in slep od togote, je razbil peč in tako še vse drugo, kamor koli je sedel vrabec, iz kraja v kraj, vse svoje pohištvo, zrcalo, klopi, mizo in nazadnje še stene svoje hiše, njega pa ni mogel zadeti. Nazadnje ga le pograbi z roko. »Ali naj ga ubijem?« vpraša njegova žena. »Ne,« vzklikne on, »to bi bila premila kazen. Hujše smrti naj umre, požrl ga bom!« Vzel je ptiča in ga pogoltnil. Vrabec pa mu začne frfotati v želodcu, prifrfota kvišku, vozniku v usta. Tam pokuka z glavo ven in zakliče: »Pa boš vendarle plačal z življenjem!« Voznik da sekiro svoji ženi in ji reče: »Ubij mi vrabca v ustih!« Žena udari, udarec pa je zgrešil in zadel voznika naravnost na glavo, da se je mrtev zgrudil na tla. Vrabec pa se je dvignil in odletel. 
",998
8,Rdeca_kapica,"Bila je nekoč majhna, srčkana deklica, ki jo je vsakdo vzljubil, če ga je le pogledala. Najrajši pa jo je imela njena babica. Ta sploh ni vedela, kaj vse bi ji dala. Nekoč ji je podarila kapico iz rdečega žameta. Ker ji je tako ljubko pristajala in ker tudi sama ni hotela nositi nič drugega več, so ji rekli kar Rdeča kapica. Nekega dne ji je rekla mama: »Rdeča kapica, na kos pogače in steklenico vina in nesi to naši babici. Babica je bolna in slaba in to ji bo dobro delo. Pokrepčalo jo bo. Le hitro se odpravi, da ne bo prevroče. In ko prideš v gozd, hodi lepo naravnost in ne tekaj po stranskih stezah, da ne boš padla in razbila steklenice, tako bi babica ničesar ne dobila. In ko vstopiš v sobo, ne pozabi voščiti dobro jutro in ne kukaj prej po vseh kotih in kotičkih.« »Vse bom napravila lepo v redu, kakor je treba,« je rekla Rdeča kapica in dala mami roko. Babica pa je imela hišico dve uri daleč od vasi, sredi nekega gozda. Ko je Rdeča kapica prišla v hosto, je srečala volka. Ker ni vedela, kakšna huda zver je to, se ga ni bala. »Dobro jutro, Rdeča kapica,« jo je nagovoril volk. »Dobro jutro, volk.« »Kam pa že tako zgodaj, Rdeča kapica?« »K babici sem namenjena.« »Kaj pa imaš v košarici?« 

»Kos pogače in steklenico vina. Včeraj smo pekli, pa naj se babica, ki je bolna in slaba, malo posladka in Pokrepča s tem.« »Rdeča kapica, kje pa stanuje tvoja babica?« »Kakšne četrt ure je še. čisto vgozdt' pod tremi visokimi hrasti je njena hišica. Okrog je leskovanileja z lešniki, saj jo gotovo poznaš,« mu je razložila Rdeča kapica. »Mhm, ta mlada, rahla stvarcam je pomislil volk sam pri sebi, »to bo masten prigrizek, ki bo še veliko bolje teknil kakor stara. Lepo zvito se je treba lotiti, pa bom obe pohrustal.« Stopal je nekaj časa vštric Rdeče kapice, nato pa je glasno dejal: »Poglej no, Rdeča kapica, tele lepe cvetke, ki rastejo vsepovsod ob poti. Zakaj si jih malo ne ogledaš? Mislim, da niti ne slišiš, kako milo prepevajo ptičke? Tako zamišljeno hodiš po stezi, kakor bi šla v šolo. Pa je vendar vse tako veselo in zanimivo tu v gozdu.« Rdeča kapica je pogledala okrog sebe. Ko je videla, kako poplesavajo sončni žarki skozi drevje in kako je vseokrog polno lepih cvetic, je pomislila: »Če natrgam šopek cvetlic za babico, jih bo gotovo zelo vesela. Zgodaj je pa še tudi in bom še pravi čas prišla k njej.« Stekla je s poti v gozd in začela trgati cvetlice. In ko je katero odtrgala, se ji je zazdelo, da je malo bolj stran še ena lepša. Stekla je k njej in je bila tako čedalje globlje v gozdu. Volk pa jo je medtem ubral naravnost proti babičini hišici. Ko je prišel tja, je potrkal na vrata. »Kdo pa je zunaj?« je vprašala babica s šibkim glasom. »Rdeča kapica. Prinesla sem ti pogače in vina, odpri mi.« »Kar na kljuko pritisni,« je odgovorila babica. »Preveč sem slaba in ne morem vstati.« Volk je pritisnil na kljuko, vrata so se odprla. On pa je šel, ne da bi bil kaj zinil, naravnost k postelji in požrl babico. 

Nato si je oblekel njeno obleko, posadil na glavo njeno čepico, legel v njeno posteljo ter zagrnil zaveso. Rdeča kapica pa je tekala za cvetlicami. Ko jih je toliko nabrala, da jih ni mogla več nositi, se je spet spomnila babice in odpravila se je k njej. Začudila se je, da so bila vrata odprta. In ko je vstopila, jo je tako čudno spreletelo, da je pomislila: »Jej, kako tesno mi je danes pri srcu. Pa sem bila drugače zmerom tako rada pri babici.« Zavzdihnila je in rekla glasno: »Dobro jutro.« Odgovora pa ni bilo. Zato je stopila k postelji in odgrnila zavese. Pred njo je ležala babica, s čepico, ki jo je imela potisnjeno globoko na obraz. In tako čudna je bila videti. »Joj, babica, kako velika ušesa imaš!« »Da te lahko bolje slišim.« »Joj, babica, kako velike oči imaš!« »Da te lahko bolje vidim.« »Joj, babica, kako velike roke imaš!« »Da te lahko bolje zgrabim.« »Jojmene, babica, kako grozno velika usta imaš!« »Da te lahko bolje požrem!« Volk je zarenčal, bil v skoku iz postelje in požrl ubogo Rdečo kapico. Ko je volk tako nasitil svoj pohlep, je legel spet nazaj v posteljo, zaspal in pričel smrčati, da je kar odmevalo po hiši. Pa je prišel mimo hiše lovec, slišal to in začudeno pomislil: »Kako smrči stara žena. Moram pogledati, če se ji ni kaj zgodilo.« Stopil je v sobo, in ko je prišel do postelje, je videl, da leži volk v njej. »Ha, tukaj sem te našel, mrcina stara!« je vzkliknil. »Že dolgo sem te iskal.« 

Že je hotel nameriti, da bi ustrelil, kar se je domislil, da je volk nemara požrl babico in da bi jo mogoče še lahko rešil. Zato je vzel škarje in začel spečemu volku parati trebuh. Ko je prerezal kožo, je zagledal Rdečo kapico, ko pa je še malo globlje razparal, je skočila deklica iz trebuha. »Hu, kako me je bilo strah!« je vzkliknila. »Tako temno je bilo v volkovem trebuhu!« Nato je prišla ven tudi stara babica, še živa, in je komaj še dihala. Rdeča kapica pa je hitro prinesla nekaj debelih kamnov, ki so jih stlačili volku v trebuh. Ko se je volk malo prebudil, je hotel pobegniti. Kamni pa so bili tako težki, da je kar omahnil in padel mrtev na tla. Vsi trije so bili Zidane volje. Lovec je odrl volku kožo in odšel z njo domov. Babica je pojedla pogačo in popila vino, ki ga je Rdeča kapica prinesla, ter si spet opomogla. Rdeča kapica pa je resno premišljevala: »Nikdar več ne smeš uhajati s poti in sama tekati po gozdu, če ti je mama prepovedala. Kako hudo bi bilo ubogi mami, če bi jaz ostala v volkovem trebuhu!« 
",995
9,Spicparkeljc,"Bil je nekoč mlinar, ki je bil reven, a je imel zalo hčer. Zgodilo se je, da se je nekega dne zapletel s kraljem v pogovor in da bi se pokazal imenitnega, mu je rekel: »Hčer imam, ki zna iz slame presti zlato.« »Oho!« se je začudil kralj. »To je pa umetnost, ki mi je všeč! Če je tvoja hči res tako spretna, kakor praviš, jo pripelji jutri na moj grad. Preskusil jo bom.« Kmet je privedel dekle na grad. Tam so jo odpeljali v izbo, ki je bila polna slame. Kralj ji je dal kolo in vreteno in ji rekel: »Sedi zdaj lepo k delu in če do jutri zjutraj ne spredeš iz te slame zlata, moraš umreti.« Nato je zaklenil izbo, dekle pa je ostalo samo v njej. Tako je sedela tam uboga mlinarjeva hči in si ni znala pomagati. Saj niti pojma ni imela, kako naj bi spredla iz slame zlato. Vedno bolj strah jo je postajalo, tako da je začela nazadnje bridko jokati. Tedaj so se naenkrat odprla vrata in v izbo je stopil čuden majhen možic ter dejal: »Dober večer, mlinarica mlada, kaj pa tako bridko jokaš?« »Oh, oh!« je zajokalo dekle. »Iz slame bi morala spresti zlato, pa ne znam tega.« »Kaj mi daš, če ti ga jaz spredem?« je vprašal možic. »Tole svojo ogrlico,« je reklo dekle. Možiček je vzel ogrlico, sedel h kolesu in drrr drrr drrr, trikrat potegnil, pa je bil vitel poln. Nato je nataknil drugega, in drrr drrr drrr, trikrat potegnil, pa je bil tudi drugi vitel poln. 

Tako je šlo tja do jutra, in že je bila spredena vsa slama in vsi vitli so bili polni zlata. Ob sončnem vzhodu je že prišel kralj. Ko je zagledal zlato, se je močno začudil, srce pa mu je bilo le še pohlepnejše po zlatu. Dal je odpeljati mlinarjevo hčer v drugo izbo s slamo, ki je bila še veliko večja. Ukazal ji je, naj slamo tudi v tej noči sprede v zlato, če ji je življenje drago. Dekle si ni vedelo pomagati in je bridko jokalo. Tedaj so se spet odprla vrata. Prišel je mali možic in dejal: »Kaj mi daš, če ti spredem slamo v zlato?« »Tale svoj prstanček s prsta,« je odgovorilo dekle. Možic je vzel prstan, pognal je kolovrat in je do jutra spredel vso slamo v bleščeče zlato. Kralj se je ob pogledu nanj nadvse razveselil. Njegovo srce pa še ni bilo sito zlata. Velel je odvesti mlinarjevo hčer v še večjo izbo, polno slame. »Še tole moraš spresti nocojšnjo noč,« ji je rekel. »Če se ti posreči, postaneš moja soproga.« Kaj zato, je pomislil, če je mlinarjeva hči, bogatejše žene zlepa ne dobim na vsem svetu. Ko je bilo dekle samo, je še tretjič prišel možic in jo vprašal: »Kaj mi daš, če ti še tokrat spredem siamo?« »Ničesar več nimam, kar bi ti lahko dala,« je odgovorilo dekle. »Pa mi obljubi svojega prvega otroka, ko boš kraljica.« Kdo ve, kaj bo še iz tega, je pomislila mlinarjeva hči, in si tudi iz te stiske ni znala drugače pomagati, kot da je obljubila možicu, kar je zahteval. In zato ji je še enkrat spredel vso slamo v zlato. Zjutraj je prišel kralj in je našel vse tako, kakor je želel. Bil je mož-beseda in se je res oženil z dekletom. In zala mlinarjeva hči je postala kraljica. 

Čez leto dni je povila lepega otročička in ni več mislila na tistega tujega možička. Ta pa je vstopil in dejal: »Zdaj mi daj, kar si mi obljubila.« Kraljica se je prestrašila in je ponudila možicu bogastvo vse dežele, če ji hoče pustiti otroka. Možic pa je dejal: »Ne, živa stvar mi je ljubša kakor vsi zakladi sveta.« Tedaj je začela kraljica tako presunljivo tarnati in jokati, da se je možicu zasmilila: »Tri dni ti dam časa,« ji je rekel, »če zveš moje ime, lahko obdržiš otroka.« Kraljica je vso noč premišljevala o vseh mogočih imenih, ki jih je kdaj slišala. Po vsej deželi je razposlala sle, da bi poizvedeli daleč naokrog, kakšna imena še obstajajo. Ko je možic drugo jutro prišel, je začela z Gašperjem, Mihom in Boltežarjem ter mu imenovala vsa imena po vrsti. Možic pa je ob vsakem dejal: »Ne, tako mi ni ime.« Drugi dan je poslala sle še dlje v deželo, da bi poizvedeli kako se ljudje imenujejo. In možicu je naštevala najbolj nenavadna in najbolj čudna imena: »Ali se pišeš nemara Rebrce ali Koštrunovo bedrce ali Zadrga?« Možic pa je odgovarjal samo: »Ne, tako mi ni ime.« Tretji dan pa je eden od slov pripovedoval takole: »Za nobeno novo ime nisem več zvedel. Pač pa sem prišel na visokem hribu v neko gozdno zakotje, tja, kjer si lisica in zajec voščita lahko noč. Zagledal sem majhno hišico. Pred hišico je gorel ogenj in okrog ognja je plesal prečuden smešen možic, poskakoval na eni nogi in pel: Danes pečem, jutri smodim, pojutrišnjem pa kraljička dobim; 

to je dobro, to je dobro, da nihče ne ve, da mi je Špicparkeljc ime.« Lahko si mislite, kako je bila kraljica vesela, ko je to slišala. Drugo jutro je prišel možic in vprašal: »No, gospa kraljica, kako mi je ime?« Kraljica pa ga je za šalo najprej vprašala: »Ali si morebiti Urh?« »Nisem.« »Ali pa morda Jur?« »Nak.« »Kaj pa če si nemara Špicparkeljc?« je nazadnje vprašala s posebnim poudarkom. Možic je kar pozelenel od jeze: »To ti je povedal sam hudič, to ti je povedal sam hudič!« In od jeze je udaril z levo nogo tako globoko v zemljo, da se je do pol života pogreznil vanjo. Nato pa je v svoji togoti zgrabil z obema rokama svojo levo nogo in sam sebe na dvoje preklal. ",951
10,Stari_sultan,"Neki kmet je imel zvestega psa, ki mu je bilo ime Sultan. Pes pa se je postaral in zgubil je vse svoje zobe, tako da ni mogel več krepko zgrabiti. Nekega dne je stal kmet s svojo ženo pred hišnimi vrati in dejal: »Starega Sultana bom jutri ustrelil, ker ni več za rabo.« Ženi pa se je zvesta žival smilila in je rekla: »Toliko let nam je služil in zvesto držal z nami, lahko bi ga iz usmiljenja obdržala.« »Kje neki,« je rekel kmet, »saj si ob pamet. Niti enega zoba nima več, tatovi se ga ne bojijo, lahko ga pogrešamo. Če nam je služil, se je zato vsak dan dobro nažrl.« Ubogi pes, ki je ležal nedaleč od tod zleknjen na soncu, pa je vse to slišal. Žalosten je bil, ker je bil zanj naslednji dan njegov zadnji. Imel pa je dobrega starega znanca, volka, in k temu se je zvečer splazil ter mu potožil usodo, ki ga čaka. »Kar dobre volje bodi, Sultan,« je rekel volk, »jaz ti že pomagam iz stiske. Nekaj sem si izmislil. Jutri odide tvoj gospodar z ženo po seno. S seboj bosta vzela svojega malega otroka, ker ne bo nikogar doma. Navadno položita med delom otroka za seč v senco. Lezi ti zraven otroka, kakor da ga hočeš stražiti. Jaz pa se bom medtem priplazil iz gozda in ugrabil otroka. Ti moraš steči za menoj, kakor da mi ga hočeš iztrgati. Jaz ga bom spustil na tla, ti pa ga boš prinesel staršem nazaj. Mislila bosta, da si ga rešil in ti bosta veliko preveč 

hvaležna, da bi ti storila kaj žalega. Narobe, še v posebni milosti boš in ničesar več ne boš pogrešal.« Ta naklep je bil psu všeč. In kakor sta ga zasnovala, tako sta ga izvedla. Oče je zakričal, ko je zagledal volka, ki je tekel z otrokom, ko ga je pa stari Sultan prinesel nazaj, je bil neznansko vesel. Pobožal je psa in rekel: »Niti lasu ti ne bomo skrivili, obdržali te bomo in jedel boš, dokler boš živ.« Svoji ženi pa je dejal : »Pojdi precej domov in skuhaj staremu Sultanu mlečne kaše, ki je ni treba gristi. In prinesi še blazino z moje postelje, naj jo ima za svoje ležišče.« Od takrat naprej se je staremu Sultanu tako dobro godilo, kot si je le mogel želeti. Kmalu zatem ga je obiskal volk. Bil je vesel, da se je tako lepo posrečilo. »Ampak, Sultan,« je rekel, »saj boš menda zatisnil oko, če vzamem ob priložnosti tvojemu gospodarju kakšno rejeno ovco. Dandanes se je težko prebijati skozi življenje.« »S tem pa rajši ne računaj,« je odgovoril Sultan, »svojemu gospodarju ostanem zvest, v to ne smem privoliti.« Volk je menil, da ni resno govoril; priplazil se je ponoči in hotel ugrabiti ovco. Kmet pa, ki mu je zvesti Sultan izdal, kaj volk namerava, ga je pričakal in mu s cepcem kaj grdo počesal dlako. Volk je moral pobegniti. Spotoma pa je zaklical psu: »Le čakaj, mrcina pasja, to mi boš plačal!« Drugo jutro je volk poslal merjasca, da je pozval Sultana, naj pride v gozd, da bosta z volkom v dvoboju poravnala spor. Stari Sultan ni mogel najti druge priče kakor mačka, ki je imel samo še tri noge. In ko sta šla skupaj v gozd, je ubogi maček šantal, obenem pa zaradi bolečine visoko dvigal svoj rep. 

Volk in njegova priča sta bila že na mestu. Ko pa sta zagledala svojega nasprotnika, ki je prihajal, sta mislila, da prinaša sabljo s seboj, tak je bil videti mačkin dvignjeni rep. In ker je uboga žival poskakovala po treh nogah, sta bila prepričana, da Sultan vsakokrat pobere kak kamen, da ju bo obsul z njim. Tedaj je obema šinil strah v kosti: merjasec se je zaril v listje, volk pa je skočil na drevo. Ko sta pes in maček prišla tja, sta se začudila, da ni nikogar nikjer. Merjasec pa se ni mogel čisto skriti v listje, temveč so mu uhlji še moleli iz njega. Ko se je maček lagodno oziral okrog sebe, je zmignil merjasec z uhlji. Maček pa je mislil, da je švignila miška, skočil je in krepko ugriznil v uho. Merjasec je zarjul od bolečine, planil, stekel in zavpil: »Tamle na drevesu se skriva pravi krivec!« Pes in maček sta pogledala na drevo in opazila volka, ki ga je bilo sram, da se je pokazal takega strahopetca. In volk je sprejel mir, ki mu ga je ponudil Sultan. 
",739
11,Stirje_izuceni_bratje,"Bil je reven mož, ki je imel štiri sinove. Ko so odrasli, jim je dejal: »Ljubi moji sinovi, po svetu morate, jaz nimam ničesar, kar bi vam dal. Pripravite se in pojdite na tuje, izučite se kakšnega rokodelstva in glejte, kako se boste prebili.« Bratje so vzeli popotne palice v roke, se poslovili od svojega očeta ter odšli skozi mestna vrata. Ko so nekaj časa romali, so prišli do križišča, ki je držalo na štiri različne strani. »Tukaj se moramo ločiti,« je rekel najstarejši, »a čez štiri leta obsorej se spet dobimo. Medtem pa poskusimo svojo srečo.« Tako so ubrali vsak svojo pot. Pa je srečal najstarejšega brata človek, ki ga je vprašal, kam hoče in kaj namerava. »Rokodelstva se grem učit,« je rekel on. »Pojdi z menoj in postani tat!« je rekel človek. »Ne,« je odgovoril brat, »to ni pošteno rokodelstvo. In konec pesmice je zmerom ta, da uporabijo nazadnje človeka kje pod milim nebom za kembelj pri zvonu.« »Kaj še,« je rekel človek, »vislic se ti ni treba bati. Jaz te naučim samo, da dobiš v roke to, česar noben človek ne more dobiti in da ti nihče ne pride na sled.« Dal se je pregovoriti, se izučil za tatu in je postal tako spreten, da ni bilo nič varno pred njim, kar je hotel dobiti. Tudi drugi brat je srečal človeka, ki ga je vprašal, kaj se gre učit. »Saj še sam ne vem,« je rekel ta. 

»Pa pojdi z menoj in postani zvezdogledec. Nič ni boljšega kakor to. Človeku ne ostane nič skritega na svetu.« Temu je bilo to všeč in postal je tako spreten zvezdogledec, da mu je njegov mojster, ko se je izučil in hotel iti dalje, dal daljnogled ter mu rekel: »S tem zagledaš vse, kar se godi na zemlji in na nebu in ti ne more ostati nič skritega.« Tretjega brata je vzel neki lovec v uk in ga tako dobro izučil v vsem, kar spada k lovu, da je postal res dober. Pri slovesu mu je mojster podaril puško in dejal: »Ta ne zgreši nikdar, karkoli vzameš na muho, zanesljivo zadeneš z njo.« Tudi najmlajši brat je srečal človeka, ki ga je nagovoril in vprašal, kaj namerava. »Te ne bi mikalo postati krojač?« ga je vprašal. »Ne mika me,« je odgovoril najmlajši. »Tisto posedanje s krivim hrbtom od jutra do večera, pa tisto šviganje s šivanko, pa tisti likalnik mi še na misel ne pridejo.« »Eh, kaj,« je rekel človek, »govoriš pač, kakor veš. Pri meni bi se izučil čisto drugačne krojaške umetnosti, ki je dostojna in velika in celo zelo častivredna.« Tako se je dal pregovoriti, šel je z njim in se korenito izučil krojaške umetnosti. Pri slovesu mu je dal mojster šivanko in rekel: »S to šivanko lahko sešiješ, karkoli ti pride pod roko, pa če je tako mehko kakor jajce ali pa tako trdo kakor jeklo. In sešito bo kakor en kos, niti šiva ne bo videti.« Ko so minila dogovorjena štiri leta, so se bratje sešli na križišču, kot so se bili zmenili, se prisrčno pozdravili in odšli domov k očetu. »No,« je veselo rekel oče, »vas je spet prinesel veter k meni.« Povedali so mu, kako se jim je godilo in da se je vsakdo izučil svojega rokodelstva. Sedeli pa so ravno pred hišo pod 

visokim drevesom, zato je oče dejal: »Rad bi vas preskusil in videl, kaj znate.« Ozrl se je kvišku in rekel drugemu sinu: »Tamle na vrhu drevesa je med dvema vejama ščinkavčevo gnezdo, povej mi, koliko jajc je v njem?« Zvezdogledec je vzel daljnogled, pogledal tja gor in rekel: »Pet jih je.« Oče je rekel najstarejšemu: »Splezaj in prinesi jajčka, a tako, da ščinkavca, ki sedi na njih in vali, ne boš zmotil pri tem.« Zvedeni tat je splezal na drevo in ptiču, ki ni niti opazil in je mirno sedel dalje, vzel pet jajčk ter jih prinesel očetu. Oče jih je vzel, jih položil na mizo, vsakega v en kot in petega v sredo ter velel lovcu: »Prestreli vseh pet jajčk z enim strelom ravno po sredini.« Lovec je naravnal puško ter prestrelil vseh pet jajčk, kakor je ukazal oče, in sicer z enim samim strelom. Gotovo je imel smodnik, ki strelja okrog vogala. »Zdaj pride vrsta nate,« je rekel oče četrtemu sinu: »Sešij jajčka nazaj, pa tudi mladiče, ki so v njih, in sicer tako, da se jim strel ne bo poznal.« Krojač je storil, kakor je zahteval oče. Ko je končal, je moral tat odnesti jajčka spet nazaj na drevo v gnezdo in jih podložiti ščinkavki tako, da ne bi ničesar zapazila. Ščinkavka jih je zvalila in čez nekaj dni so prilezli mladički iz lupin in imeli tam, kjer jih je krojač šival, rdečo progo okrog vratu. »Res,« je dejal oče. »Reči moram, da niste od muh. Dobro ste porabili svoj čas in se nekaj poštenega izučili. Sam ne vem, komu bi dal prednost. Ko bi le kmalu našli pravo priložnost pokazati svojo umetnost, tedaj bi se ižkazalo.« 

Kmalu zatem je nastala v deželi velika zmeda. Kraljevo hčerko je ugrabil zmaj! Kralj je bil zaradi tega noč in dan v skrbeh. Razglasiti je dal, da jo bo tistemu, ki jo privede nazaj, dal za ženo. Bratje so stopili in se posvetovali: »To je priložnost, ko se lahko izkažemo.« Namenili so oditi skupaj in osvoboditi kraljično. »Kje je, bom kmalu zvedel,« je rekel zvezdogledec. Vzel je svoj daljnogled, pogledal in dejal: »Jo že vidim. Daleč tam zunaj sedi na skali v morju in zraven nje je zmaj, ki. jo straži.« Nato je šel h kralju ter prosil ladjo zase in za svoje brate. Odpeljali so se skupaj na morje do skale, kjer je sedela kraljična. Zmaj pa je ležal v njenem naročju in spal. »Streljati ne smem,« je rekel lovec, »ker bi z zmajem vred ustrelil tudi zalo deklico.« »Torej poskusim jaz svojo umetnost,« je dejal tat. Splazil se je k skali in jo ugrabil zmaju tako tiho in ročno, da ta ni nič opazil in je še naprej smrčal kakor prej. Bratje so vsi veseli odhiteli z njo na ladjo ter zajadrali na odprto morje. Ko pa se je zmaj prebudil in opazil, da ni več kraljične pri njem, je naglo priplaval za njimi ter besno puhal skozi nos. Ko pa se je ravno dvignil nad ladjo in se hotel vreči nanjo, je lovec nastavil puško ter ga ustrelil naravnost v srce. Zmaj je obležal mrtev. Bil pa je tako velik in silen, da je pri padcu raztreščil vso ladjo. Bratje so srečno ujeli še nekaj desk, ki so se jih oklenili in plavali po širokem morju. V tej hudi stiski pa je krojač, ne bodi len, vzel svojo čudežno šivanko, sešil v največji naglici z nekaj velikimi šivi deske drugo k drugi, sedel nanje in zbral j ladijske kose. Nato je sešil še te, da je bila v kratkem času ladja spet dobra za jadranje. In tako so se lahko srečno vrnili domov. 

Ko je kralj spet zagledal svojo hčer, je zavladalo veliko veselje. Bratom pa je dejal: »Eden izmed vas naj jo dobi za ženo, udiočite se sami med 4,eboj.« Tedaj je nastal hud spor med njimi, kajti vsak jo je hotel dobiti zase. Zvezdogledec je rekel: »Če jaz kraljične ne bi bil opazil, bi bile vse vaše umetnosti zaman. Zato je moja.« Tat pa je rekel: »Če bi je jaz ne izmaknil zmaju, bi vam vse nič ne pomagalo! Zato je moja.« Lovec pa: »Saj bi vas bil zmaj s kraljično vred raztrgal, če ga jaz ne hi bil zadel s kroglo. Zato je moja.« Krojač je rekel: »In če vam jaz ne bi bil skrpal ladje, bi bili klavrno utonili. Zato je moja.« Ko je bilo tako, je odločil kralj: »Vsakdo izmed vas ima enako pravico, a ker vsakdo deklice ne more dobiti, je ne bo dobil nobeden izmed vas. Za nagrado pa dam nji in vam vsakemu del kraljestva.« Odločitev  je ugajala bratom in rekli so: »Bolje je tako, kakor pa da bi se sprli.« Tako je dobil vsak en del kraljestva. In živeli so srečni in zadovoljni s svojim očetom še veliko let. ",1351
12,Volk_in_sedem_kozic,"Bila je nekoč stara koza. Imela je sedem mladih kozic, ki jih je imela rada, kakor ima rada mati svoje otroke. Nekega dne je nameravala iti v gozd po malo krme in je sklicala vseh sedem kozic ter jim dejala: »Dragi otroci, jaz moram v gozd. Pazite se volka. Če pride, vas bo vse požrl s kožo in kostmi. Ta malopridnež se večkrat pretvarja, toda po njegovem raskavem glasu in po njegovih črnih šapah ga boste pr&ej spoznali.« »Dragi mati,« so rekle kozice, »saj bomo lepo pazile, brez skrbi greš lahko z doma.« Stara je zameketala in se mirno odpravila na pot. Ni dolgo trajalo, ko je že nekdo potrkal na hišna vrata in zaklical: »Odprite, ljubi otroci, vaša mamica je prišla in je vsakemu nekaj prinesla.« Kozice pa so spoznale po raskavem glasu, da je volk. »Ne bomo ti odprle!« so odgovorile, »ti nisi naša mati, ta ima mil in ljubek glas, tvoj glas pa je osoren. Ti si volk.« Nato je volk odšel h kramarju in si kupil velik kos krede, ter ga pogoltnil, da mu je glas mileje zvenel. Zatem se je vrnil, potrkal na hišne duri in zaklical: »Odprite, ljubi otroci, vaša mati se je vrnila in je vsakemu nekaj prinesla.« Toda volk je položil svojo črno šapo na okno in ko so otroci to opazili, so rekli: »Ne bomo odprli! Naša mati nima tako črnih nog kakor ti. Ti si volk.« 

Nato je stekel volk k peku in zavzdihnil: »Udaril sem se v nogo, namaži mi jo s testom.« In ko mu je pek namazal nogo, je volk stekel k mlinarju in mu dejal: »Nasuj mi bele moke na sapo.« Mlinar je pomislil: »Tale volk bi rad nekoga preslepil,« in se je uprl. Volk pa mu je zagrozil, da ga bo raztrgal, če ne stori tega. Mlinar se je prestrašil in mu natresel bele moke na šapo. Saj, taki so ljudje! Zdaj je šel malopridnež tretjič k hišnim vratom, potrkal in nežno dejal: »Odprite, otročički! Vaša mamica je prišla domov in je vsakemu nekaj prinesla iz gozda.« Kozice so zaklicale: »Pokaži nam najprej svojo šapo, da bomo vedele, če si res naša draga mamica.« Volk je položil šapo na okno in ko so videle, da je bela, so mislile, da je vse res, kar je dejal, in so odprle vrata. In kdo je vstopil? Volk! Hudo so se prestrašile in so se hotele poskriti. Ena je skočila pod mizo, druga v posteljo, tretja v peč, četrta v kuhinjo, peta v omaro, šesta pod umivalnik, sedma v omarico stenske ure. Volk pa jih je našel, vse, in jih brez pomisleka drugo za drugo požrl; edino najmlajše, tiste v novi omarici, ni našel. Ko si je volk potešil svojo lakoto, je odšel, legel na travo pod drevo in zaspal. Kmalu zatem se vrne stara koza iz gozda. Ah, kakšna slika se je prikazala njenim. očem! Hišne duri nastežaj odprte, miza, stoli in klopi prevrnjeni, skleda za umivanje je bila iv črepinjah, odeja in blazine so bile vse razmetane. Začela je iskati svoje otroke, a nikjer jih ni bilo. Klicala jih je po vrsti z imeni, a nobena se ji ni oglasila. Nazadnje šele, ko je poklicala najmlajšo, je zaklical droben glasek: »Mamica, tukaj sem, v omarici za uro.« 

Rešila je kozico iz omarice in ta ji je povedala, da je prišel volk in vse druge požrl. Lahko si mislite, kako se je koza jokala zaradi svojih ubogih otrok. svoji veliki žalosti je naposled odšla iz hiše in najmlajša kozica je stekla za njo. Na travniku je zagledala volka, ki je ležal pod drevesom in smrčal, da so se kar veje tresle. Začela ga je z vseh strani ogledovati in je videla, da se mu v napihnjenem trebuhu nekaj giblje in cepeta. »Mili bog,« je pomislila, »kaj če so moji ubogi otroci, ki jih je požrl, še pri življenju?« Pri priči je morala mlada kozica steči domov in prinesti škarje, šivanko in sukanec. Potem je stara zverini razparala polni trebuh in komaj je zarezala, že je pokukala iz njega glava mlade kozice. Ko je dalje rezala, je poskakalo iz njega vseh šestero kozic in bile so še vse žive in nepoškodovane. Zver jih je namreč v svoji požrešnosti kar cele pogoltnila. To vam je bilo veselje! Objemale so svojo drago mamico in poskakovale kakor krojaček na svatbi. Mati je dejala: »Pojdite zdaj in prinesite nekaj velikih kamnov, da bomo z njimi tej hudobni živali napolnile trebuh, dokler še spi in smrči.« In vseh sedem kozic je hitro privleklo kamenje, ki so ga stlačile volku v trebuh, kolikor ga je le šlo vanj. Nato ga je stara spet hitro zašila, da ni ničesar opazil in se niti zganil ni. Ko se je volk končno naspal, se je skobacal na noge in ker ga je kamenje v želodcu tako hudo žejalo, je hotel piti iz bliž-njega vodnjaka. Ko pa je začel stopati in se premikati, se je zadevalo kamenje v njegovem trebuhu in trkalo drug ob dru-gega. In volk je jezno zarenčal: »Kaj tako se po trebuhu mi z ropotom kotali? Šest kozličev sem požrl, zdaj kot kamen so težki.« 

Ko je prišel do vodnjaka in se nagnil nad vodo, da bi pil, so ga težki kamni potegnili vanjo. Štrbunknil je v vodnjak in klavrno utonil. Ko so kozice to videle, so pritekle in na ves glas zavriskale: »Volk je mrtev, volk je mrtev!« In od veselja so s svojo mamico zaplesale okrog vodnjaka. 
",907
13,Zgodba_o_cloveku_ki_je_sel_po_svetu_da_bi_strah_spoznal,"Bil je oče, ki je imel dva sinova: starejši je bil pameten in prebrisan ter se je povsod znašel, mlajši pa je bil neumen, ničesar ni razumel in se ni ničesar naučil. In ko so ga ljudje videli, so crovorili: »S tem bo imel oče še velike križe in težave!« Kadar je bilo treba kaj storiti, je moral to vselej napraviti starejši. Če pa ga je oče pozno zvečer ali celo ponoči kam poslal in je pot držala čez pokopališče ali pa v kak drug grozljiv kraj, je navadno odgovoril: »Ne, oče, tja pa ne grem. Strah me je.« Bal se je. Ali pa so si zvečer pri ognju pripovedovali zgodbe, pri katerih obliva človeka kurja polt. Tedaj je marsikateri poslušalec vzkliknil: »Ah, kar zona me obliva!« Mlajši sin je sedel v kotu, poslušal in ni mogel razumeti, kaj to pomeni. »Zmerom govorijo: Strah me je! Zona me obliva! Mene pa ni strah in me nič ne obliva; gotovo je to kakšna umetnija, o kateri prav nič ne vem.« Pa mu je oče nekega dne dejal: »Slišiš, ti tam v kotu, velik si že in močan. Moral se boš česa naučiti, s čimer si boš služil vsakdanji kruh. Saj vidiš brata, kako se trudi, pri tebi pa je vse bob ob steno.« »Ej, oče,« je odgovoril, »saj bi se rad kaj naučil. Če bi bilo mogoče, bi se rad naučil, kaj je to strah. Nikakor ne morem in ne morem razumeti tega.« Ko je starejši sin to slišal, se je zasmejal in pomislil: »Križana gora, kakšna prismoda je ta moj brat! Živ dan ne bo nič prida iz njega. Drevo je treba iipogniti, ko je še mlado.« 

Oče je zavzdihnil in mu odgovoril: »Kaj je strah, se boš že še naučil, a kruha si ne boš služil s tem.« Malo zatem je prišel k očetu vaški cerkovnik na obisk. Oče mu je potožil, kako njegov mlajši sin ni za nobeno rabo, da ničesar ne ve in se ničesar ne uči. »Pomislite! Ko sem ga vprašal, s čim si bo služil kruh,  , mi je celo rekel, da bi se rad naučil, kaj je to strah.« »No, če je samo to,« je dejal mežnar, »se tega lahko pri meni nauči. Pošljite ga k meni, jaz mu že vtepem strah v glavo.« Oče je bil zadovoljen s tem, ker je mislil, da pride fant malo k pameti. Cerkovnik ga je torej vzel k sebi, da bi mu zvonil. Čez nekaj dni ga je zbudil opolnoči, mu velel vstati, iti v zvonik in zvoniti. »Jaz te že naučim, da boš spoznal, kaj je strah,« je pomislil cerkovnik in skrivaj odšel pred njim v zvonik. Ko je bil fant zgoraj in se obrnil ter hotel prijeti za vrv, je videl, da stoji na stopnicah nasproti lini neka bela prikazen. »Kdo je tam?« je zavpil. Postava pa ni dala glasu od sebe, ni se premaknila, ni se zganila. »Odgovori!« je zavpil fant. »Ali pa glej, da izgineš! Ponoči nimaš kaj početi tukaj!« Cerkovnik pa se ni ganil, tako da bi fant mislil, da je prikazen. Fant je drugič zavpil: »Kaj iščeš tukaj? Govori, če si pošten človek, ali pa te vržem po stopnicah.« Cerkovnik pa si ni mislil, da bi bilo res lahko kaj hudega. Ni dal glasu od sebe in je stal tam, kakor bi bil iz kamna. Nato je fant še tretjič zaklical in ko je bilo tudi to zaman, se je zaletel in pahnil prikazen po stopnicah, da se je skotalila deset stopnic in obležala v kotu. Ko je odzvonil, je odšel domov in ne da bi komu kaj rekel, legel v posteljo in zaspal. Cerkovnica je dolgo čakala svojega moža, a ko ga ni in ni bilo, jo je prevzel strah. Zbudila je fanta in vprašala: 

»Ali veš, kje je ostal moj mož? Odšel je pred teboj v zvonik.« »Ne vem,« je odgovoril fant. »A nekdo je stal na stopnicah nasproti lini in ker mi ni dal odgovora in ni maral oditi, sem ga imel za malopridneža in sem ga pahnil po stopnicah. Pojdite tja in poglejte, kdo je bil. Hudo mi je, če je bil.« Žena je odhitela in našla svojega moža, ki je ležal v kotu in stokal z zlomljeno nogo. Odnesla ga je domov in pohitela z glasnim jokom k fantovemu očetu: »Vaš fant,« je zacvilila, »je povzročil hudo nesrečo. Vrgel je mojega moža po stopnicah, da si je zlomil nogo. Spravite nam tega ničvredneža iz hiše!« Oče se je ustrašil, stekel tja in ozmerjal sina: 
»Kakšne hudobne neumnosti pa so to? Tega te je sam hudobec naučil!« »Poslušaj, oče,« je odgovoril sin, »jaz sem čisto nedolžen. Stal je tam ponoči kakor bi kaj hudega kuhal. Saj nisem vedel, kdo je, trikrat sem ga opomnil, naj spregovori ali pa odide.« »Oh,« je rekel oče, »same nadloge imam s teboj. Pojdi mi izpred oči, ne maram te več videti!« »Prav rad, oče, počakaj samo, da se zdani. Grem, da bi se naučil, kaj je strah. Tako bom vsaj znal eno umetnijo, s katero se bom preživljal.« »Uči se, kar se hočeš,« je rekel oče, »meni je vseeno. Na petdeset tolarjev, pojdi s tem v daljni svet, a živi duši ne črhni, od kod si in kdo je tvoj oče, ker me mora biti sram zate.« »Prav, oče, kakor želiš. Če nič drugega ne zahtevaš, to si bom že lahko zapomnil.« Ko se je zdanilo, je fant vtaknil svojih petdeset tolarjev v žep in se odpravil na široko deželno cesto. Tako gredoč je govoril sam pri sebi: »Ko bi le zvedel, kaj je strah! Ko bi me le bilo strah!« 

Pa ga je dohitel človek, ki je slišal, kaj govori fant sam pri sebi. In ko sta hodila kos poti skupaj ter zagledala vislice pred seboj, mu je človek dejal: »Vidiš tistole drevo tam? Sedem jih visi na njem. Oženili so se z vrvarjevo hčerjo in se učijo letanja. Sedi podnje in počakaj, da bo noč, pa se boš že naučil, kaj je strah.« »Če ni treba nič drugega,« je menil fant, »je to prav lahko. Če bom res tako hitro spoznal strah, ti dam mojih petdeset tolarjev. Kar vrni se jutri zjutraj.« Nato je šel fant k vislicam, sedel podnje in čakal, da se bo zvečerilo. In ker ga je zeblo, je zakuril ogenj. Okrog polnoči je zapihal tak mrzel veter, da se kljub ognju ni mogel ogreti. In ko je začel veter zibati obešence drugega proti drugemu, da so bingljali sem in tja, je pomislil: »Tebe zebe tukaj pri ognju, kako more zebsti šele te zgoraj, da tako brcajo.« In ker je bil mehkega srca, je pristavil lestev, odvezal drugega za drugim in jih vseh sedem odnesel na tla. Nato je podgrebel ogenj, popihal vanj in jih posadil okrog, da bi se ogreli. Oni pa so sedeli in se niso ganili in ogenj je segal po njihovi obleki. Ko je videl to, jim je rekel: »Pazite se, drugače vas obesim 
nazaj.« Mrtveci pa niso slišali, molčali so in pustili, da so se jim naprej cunje smodile. Fant se je razjezil in dejal: »Če nočete paziti, vam ne morem pomagati. Nočem zgoreti z vami,« in jih obesil nazaj. Nato je sedel k svojemu ognju in zaspal. Drugo jutro je prišel tisti človek po petdeset tolarjev in rekel: »Zdaj menda veš, kaj je strah?« »Ne, od kod pa bi vedel?« je odgovoril fant. »Tile tam gori niti ust niso odprli in bili so tako neumni, da so pustili, da so jim zgorele cunje, ki so jih imeli na sebi.« 

Tedaj je človek uvidel, da ta dan ne bo dobil petdeset tolarjev. Odšel je in rekel sam pri sebi : »Ne, na kaj takega pa še nisem naletel.« Tudi fant je šel svojo pot in spet začel govoriti sam pri sebi: »Oh, da bi me bilo strah! Ko bi me bilo strah!« To je slišal voznik, ki je stopal za njim, pa ga je vprašal: »Kdo pa si?« »Ne vem,« je rekel fant. Voznik je dalje vprašal: »Od kod si?« »Ne vem.« »Kdo je tvoj oče?« »Tega ne smem povedati.« »A kaj venomer momljaš sam pri sebi?« »Eh,« je zavzdihnil fant, »rad bi doživel, da bi me bilo strah; a nihče me ne more tega naučiti.« »Kar tiho bodi,« je dejal voznik. »Pojdi z menoj, pomagal te bom spraviti pod streho.« Fant je šel z voznikom in zvečer sta prišla do krčme, kjer naj bi prenočila. Ko sta stopila v izbo, je fant spet na ves glas dejal: »Ko bi me bilo strah! Da bi me bilo strah!« Krčmar, ki je slišal to, se je zasmejal in rekel: »če te to mika, imaš priložnosti dovolj.« »Ah, molči rajši,« se je vmešala krčmarica. »Že marsikateri predrznež je plačal s svojim življenjem; bila bi velika škoda za te lepe oči, če naj ne bi več gledale belega dne.« Fant pa je dejal: »Pa če bi bilo kaj :1;e- tako hudega, spoznati hočem strah, saj sem zato tudi šel na pot.« In ni odnehal, dokler mu ni krčmar povedal, da nedaleč stran stoji zakleti grad, v katerem bo lahko spoznal, kaj je strah, če le hoče tri noči prebedeti v njem. Tistemu, ki bi se mu to posrečilo, je kralj obljubil svojo hčerko za ženo, to pa je najlepša deklica pod soncem. V gradu so skriti tudi veliki 

zakladi, ki jih stražijo hudi duhovi. Bili bi osvobojeni in reven človek bi pošteno obogatel z njimi. A že mnogo jih je odšlo v ta grad, nihče pa še ni prišel ven. Naslednji dan je fant odšel h kralju in mu rekel: »Če mi dovolite, bi rad tri noči stražil v začaranem gradu.« Kralj se je ozrl vanj in ker mu je bil mladenič všeč, je dejal: »Lahko si izbereš tri stvari, seveda ne smejo biti žive, ki jih smeš vzeti s seboj.« »Potem prosim za ogenj, stružnico in rezbarski stol z nožem,« je odgovoril fant. Kralj je ukazal, da so mu vse to še podnevi odnesli v grad. Ko pa se je približala noč, je fant odšel tja in zakuril velik ogenj v izbi, zraven postavil rezbarski stol z nožem in sedel na stružnico. »Ah, ko bi me vsaj bilo strah!« in zavzdihnil. »Ampak tega tudi tukaj ne bom spoznal.« Proti polnoči je hotel ogenj malo podkuriti. Ko je tako pihal vanj, je od nekod iz kota zaslišal neko vreščanje: »Av, mijav, kako je mraz!« »Prismode neumne,« je zaklical fant, »kaj pa se derete? Če vas zebe, pridite, sedite k ognju in se ogrejte.« In komaj je spregovoril, sta z velikanskim skokom priskočili dve veliki črni mački, ki sta sedli vsaka na eno stran in ga divje gledali s svojimi ognjenimi očmi. Ko sta se malo ogreli, sta dejali: »Prijatelj, ne bi vrgli partijo kar t?« »Zakaj pa ne?« je odgovoril on. »Samo svoje tace mi malo pokažita.« Iztegnili sta svoje kremplje. »Oho,« je rekel, »kakšne dolge nohte imata, porezati vama jih moram.« S tem ju je zgrabil za vrat, ju dvignil na rezbarski stol ter jima trdo privil šape. »Po prstih sem vaju spoznal,« je dejal. »Zato me je minilo veselje za karte.« Ubil ju je in ju vrgel v vodo. 

Komaj pa je imel mir pred njima in je hotel spet sesti k svojemu ognju, so začele prihajati iz vseh kotov in koncev črne mačke in črni psi na razbeljenih verigah, prihajalo jih je več in več, da se jim ne bi mogel več skriti. Strahovito so tulili, teptali njegov ogenj, ga razmetavali in ga hoteli pogasiti. Za trenutek je to mirno gledal, ko pa mu je začelo presedati, je pograbil rezbarski nož in zavpil: »Zdaj pa od tod, svojat!« in začel sekati po njih. Kolikor jih ni pobegnilo, jih je pobil in jih vrgel v bajar tam zunaj. Ko se je vrnil, je znova razpihal ogenj ter se skušal ogreti. In ko je tako sedel, so se mu oči kar same zapirale in začutil je potrebo, da bi zaspal. Pogledal je okrog sebe in v kotu zagledal veliko posteljo. »To je pa imenitno,« je rekel in legel vanjo. Ko je hotel zatisniti oči, se je začela postelja sama od sebe premikati in vozil se je po vsem gradu. »Lepo, lepo,« se je zasmejal, »le še malo hitreje.« Tedaj pa je začela postelja dirjati, kakor bi bilo šestero konj vpreženih vanjo. Švignila je čez prag in po stopnicah gor in dol, naenkrat pa hop! hop! se je prevrnila in ga pokopala pod seboj, kakor gora. Fant je vrgel odeje in blazine s sebe, se zrinil ven in dejal: »Zdaj pa naj se vozi kdo drug.« Legel je k svojemu ognju in spal do belega dne. Zjutraj je prišel kralj in ko je zagledal fanta, kako leži na tleh, je pomislil, da so ga strahovi umorili in da je mrtev. Hudo mu je bilo zanj in je rekel: »Škoda lepega mladeniča.« Fant je slišal te besede, se dvignil in dejal: »Tako daleč pa še nismo.« Kralj se je nemalo začudil in ves vesel vprašal fanta, kako je bilo. »Čisto dobro,« je odgovoril fant. »Ena noč je minila, tudi drugi dve bosta.« 

Ko je prišel h krčmarju, ga je ta debelo pogledal. »Mislil sem že,« je rekel, »da te ne bom več videl živega. Si zdaj spoznal, kaj je strah?« »Nisem,« je rekel on, »vse je zaman; ko bi mi le mogel kdo to povedati.« Drugo noč je šel spet v stari grad, sedel k ognju in spet začel svojo staro pesmico: »Ko bi me vsaj bilo strah!« Ko se je bližala polnoč, je zaslišal ropot in neko razgrajanje, sprva tiho, nato pa vedno močneje. Nazadnje je s silovitim kričanjem skozi dimnik priletela polovica človeka, ki je padel predenj. »Hej ti,« je zaklical, »k temu spada še druga polovica, to je premalo!« Tedaj je spet zaropotalo, zahrumelo je in zatulilo in predenj je padla še druga polovica. »Čakaj,« je rekel, »da ti malo razpiham ogenj.« Ko je storil to in se ozrl okrog sebe, je videl, da sta se oba dela sestavila in na njegovem sedežu je sedel strašanski človek. »Tako se pa nisva zmenila,« je rekel mladenič. »Stružnica je moja.« Človek ga je hotel odriniti, fant pa se ni dal. S silo ga je potisnil proč in sedel na svoje mesto. Nato je padlo skozi dimnik še več mož, drug za drugim. S seboj so imeli devet mrtvaških kosti in dve mrtvaški lobanji. Postavili so kosti in začeli kegljati. Tudi fantu se je zahotelo in je vprašal: »Slišite, me sprejmete medse?« »Že, če imaš denar,« so rekli. »Denarja dovolj,« je odgovoril on. »A tele vaše krogle niso dovolj gladke in okrogle.« In vzel je mrtvaški lobanji, ju vtaknil v stružnico in ju gladko ostrugal. »Tako, zdaj boste bolje trkljali,« je dejal. »Hejsa, zdaj gre imenitno!« 

Igral je z njimi in izgubil nekaj denarja, ko pa je odbilo dvanajst, mu je vse izginilo izpred oči. Legel je in mirno zaspal. Drugo jutro je prišel kralj pogledat, kako in kaj. »Kako ti je bilo tokrat?« je vprašal. »Kegljal sem,« je rekel, »in izgubil nekaj vinarjev.« »Mar te ni bilo nič strah?« »Kje neki!« je rekel fant. »Zabavno je bilo. Ko bi le vedel, kaj je groza in strah!« Tretjo noč je spet sedel na stružnico in čemerno zamrrnral. »Ko bi me vsaj bilo strah!« Ko je bilo že pozno, je prišlo šest velikih mož, ki so prinesli mrtvaško krsto s seboj. »Ha ha, to je pa gotovo moj striček, ki je šele pred nekaj dnevi umr1,« je rekel, pomignil s prstom in vzkliknil: »Le bliže, striček, le bliže!« Možje so postavili krsto na tla, on pa je pristopil in dvignil pokrov: v krsti je ležal mrtev človek. Fant ga je potipal po obrazu. Bil je mrzel kakor led. »Čakaj,« je rekel, »malo te bom ogrel.« Šel je k ognju, si pogrel roke in mu jih položil na obraz. Mrlič je ostal mrzel. Vzel ga je iz krste, ga posadil k ognju, si ga vzel v naročje in mu drgnil roke, da bi kri spet začela krožiti. Ko tudi to ni pomagalo, se je domislil: »Če ležita v postelji dva skupaj, se Ogrejeta.« Odnesel ga je v posteljo, ga pokril in legel zraven njega. Čez nekaj časa se je mrtvec ogrel in se začel premikati. In fant mu je rekel: »Vidiš, striček, če te ne bi bil grel...« »Zdaj te bom zadavili« je zavpil mrtvec. »Kaj govoriš?« je rekel fant. »Je to tvoja hvaležnost? Pri priči moraš nazaj v svojo krsto.« Vzdignil ga je, ga vrgel vanjo In zaprl pokrov. Nato je prišlo onih šest mož in so odnesli rakev. 

»Kar noče in noče me biti strah,« je dejal. »Tega se živ dan ne bom naučil.« Ob teh besedah je vstopil možak, ki je bil večji od vseh drugih in grozovit na pogled. Bil pa je že star in imel je dolgo belo brado. »O, ti smet!« je zaklical. »Zdajle boš takoj zvedel, kaj je strah, kajti umreti moraš!« »Le ne tako hitro,« se je uprl fant. »Če moram umreti, moram biti tudi zraven!« »Kar zgrabil te bom!« je rekel grdavš. »Počasi, počasi,« mu je segel v besedo fant. »Nikar se tako ne usti. Če si ti močan, sem jaz tudi, če ne še močnejši.« »To bova videla,« je rekel stari. »Če si močnejši od mene, ti bom prizanesel; daj, poskusiva se.« Nato je starec odvedel fanta po mnogih temnih hodnikih do neke kovačnice, vzel sekiro in z enim udarcem zabil nakovalo v zemljo. »To znam jaz še bolje,« je rekel fant in šel k drugemu nakovalu, starec pa se je postavil poleg njega, da bi bolje videl. Njegova dolga bela brada mu ja padala na prsi. In fant je pograbil sekiro, napravil z enim udarcem veliko režo v nakovalu ter stisnil starčevo brado vanjo. »Zdaj te pa imam,« je zmagoslavno rekel fant. »Zdaj si ti tisti, ki mora umreti.« Nato je pograbil železni drog in začel udrihati po starcu, dokler ni začel cviliti in ga prositi, naj neha, češ da mu bo dal velike zaklade. Fant je potegnil sekiro iz nakovala in ga izpustil. Stari ga je spet odvedel nazaj v grad in mu je pokazal v skriti kleti tri zaboje zlata. »Od tega zlata,« je dejal, »pripada en del siromakom, drugi del kralju, tretji tebi.« 

Vtem je ura odbila dvanajst, duh je izginil in fant je ostal sam v temi. »Nekako bom že prišel od tod,« je pomislil, se otipaval sem in tja in našel pot nazaj v izbo. Tam je ob svojem ognju zaspal. Drugo jutro je prišel kralj in rekel: »Zdaj si nazadnje menda spoznal, kaj je groza in strah?« »Ne,« je odgovoril oni. »Kaj je to? Moj mrtvi stric je bil tu in neki bradat človek je prišel, ki mi je pokazal veliko denarja, tega pa, kaj je strah in groza, mi ni povedal nihče.« Tedaj mu je kralj slovesno dejal: »Osvobodil si ta grad in dobil boš mojo hčer za ženo.« »To vse je zelo lepo,« je rekel mladenič, »toda jaz še vedno ne vem, kaj je strah, da bi se zgrozil.« Prinesli so zlato iz kleti in obhajali svatbo, toda mladi kralj, kakor je že imel rad svojo ženo in bil srečen z njo, je venomer govoril: »Ko bi vsaj vedel, kaj je strah! Ko bi se vsaj zgrozil.« Mladi ženi je to navsezadnje že presedalo, kar ji je njena sobarica priskočila na pomoč: »Pomagala bom; jaz ga že naučim, kaj je to groza.« In šla je k potoku, ki je tekel skozi vrt, ter prinesla poln škaf piškurjev. Ko je mladi kralj ponoči spal, je žena odgrnila odejo z njega ter zlila cel škaf mrzle vode s piškurji čezenj, tako da so ribice capljale po njem. In kralj se je prebudil in zavpil: »Uh, kako me je zgrozilo, kar zona me obliva, ljuba žena! Saj, saj, zdaj pa vem, kaj sta groza in strah!« 
",3284
14,Zlata_goska,"Bil je človek, ki je imel tri sinove. Najmlajšemu izmed njih so rekli Tepček. Vsi v hiši so ga zaničevali in zasmehovali ter ga ob vsaki priložnosti zapostavljali. Zgodilo se je, da je hotel iti najstarejši sin v gozd sekat drva. Pred odhodom mu je mati dala kos lepega slastnega kolača iz jajc in masla ter steklenico vina, da ne bi bil lačen in žejen. Ko je prišel v gozd, je srečal starega sivega možička, ki mu je voščil dober dan in dejal: »Daj mi košček kolača iz svojega žepa in dovoli mi požirek vina. Tako hudo sem lačen in žejen.« »Če ti dam kolača in vina, mi samemu ne ostane nič. Pojdi svojo pot!« je rekel pametni sin, pustil moža na poti in šel dalje. Ko se je nato lotil drevesa, ni dolgo trajalo, da je sekira zgrešila in ga zadela v roko, tako da je moral oditi domov in si obvezati rano. Nato je šel drugi sin v gozd. Mati mu je dala, kakor najstarejšemu sinu, jajčni kolač in steklenico vina. Ta je prav tako srečal starega sivega možička, ki ga je poprosil za košček kolača in požirek vina. Toda tudi drugi sin je rekel kar pametno: »Kar dam tebi, bom sam pogrešal, pojdi svojo pot!« Pustil je možička na poti in odšel. Kazen pa ni izostala. Ko je nekajkrat zasekal v deblo, se je usekal v nogo, da so ga morali prenesti domov. 

Tedaj je dejal Tepček: »Oče, Pustite mene v gozd sekat drva.« »Tvoja dva brata sta se že poškodovala, nik vtikaj v to, saj ne znaš,« je odgovoril oče. ar se še ti ne Tepček pa je le prosil in prosil, da je oče nazadnje dejal: »Fa pojdi, nesreča te bo že spametovala.« Mati mu je dala kos v pepelu pečenega kolača iz vode in moke in steklenico kislega piva. Ko je prišel v gozd, je srečal starega sivega možička, ki ga je pozdravil in mu je rekel: »Daj mi košček svojega kolača in požirek iz steklenice, tako zelo sem lačen in žejen.« »Toda jaz imam samo pepelnat kolač in kislo pivo, če ti je to prav, lahko sedeva in pojeva,« je odgovoril Tepček. Pa sta sedla in glej, ko je Tepček vzel v roke svoj pepelnati kolač, je bil to slasten jajčni kolač, kislo pivo pa dobro vino. Najedla sta se in napila, nato pa je rekel možiček: »Ker imaš dobro srce in rad deliš z drugimi, kar imaš, ti bom daroval srečo. Glej tamle ono staro drevo. Posekaj ga in pod njegovimi koreninami boš nekaj našel.« Rekel je sivček in izginil. Tepček je šel in posekal drevo. Ko je padlo, pa je sedela med koreninami goska, ki je imela perje iz suhega zlata. Dvignil jo je, jo vzel s seboj ter šel v krčmo, kjer je hotel prenočiti. Krčmar je imel tri hčere, ki so videle gosko in bile radovedne, kakšna ptica je to. Vsaka bi hotela imeti kakšno njeno zlato pero. Najstarejša hči je pomislila: »Se bo že našla priložnost, da izpulim goski kakšno pero.« In ko je Tepček stopil malo ven, je prijela gosko za perut, prsti in roka pa so se ji še isti trenutek prilepili nanjo. Kmalu zatem je prišla druga hči, ki tudi ni imela druge misli, kakor da bi si izpulila kakšno zlato pero. Komaj pa se je dotaknila sestre, je bila prilepljena k njej. 

Nazadnje je prišla še tretja hči z istim namenom. Onidve sta zavpili: »Ne dotikaj se! Ne, ne, nikar se ne dotikaj!« Ona pa ni razumela, zakaj se ne bi dotaknila in je mislila: »Če sta se onidve lahko dotaknili, se tudi jaz lahko!« Priskočila je in toliko da se je dotaknila sestre, je že obvisela na njej. Tako so morale vse tri sestre prebiti noč pri goski. Drugo jutro je vzel Tepček gosko pod pazduho, odšel in se ni menil za tri dekleta, ki so bile prilepljene zraven. Morale so lepo tekati za njim, zdaj levo, zdaj desno, kamor so njega noge nosile. Sredi polja jih je srečal župnik. Ko je videl sprevod, je dejal: »Sram vas bodi, dekline grde, da se ženete po polju za mladim fantom. Ali se to spodobi?« S temi besedami je prijel najmlajšo za roko in jo hotel potegniti nazaj. Ko pa se je je dotaknil, je še sam obvisel na njej in moral je teči v sprevodu. Kmalu zatem je prišel po poti cerkovnik. Videl je gospoda župnika, ki je stopal dekletom za krilom: »Ej, ej, gospod župnik, kam pa tako naglo? Ne pozabite, da imate danes še opravke!« je vzkliknil začudeno. Pohitel je k njemu in ga prijel za rokav. Ko pa se ga je dotaknil, je tudi sam obvisel na njem. Ko je vseh petero tako dirjalo drug za drugim, sta prišla s polja dva kmeta s svojimi motikami. Župnik ju je poprosil, naj osvobodita njega in cerkovnika. Komaj pa sta se dotaknila cerkovnika, sta obvisela. Tako jih je bilo zdaj sedem, ki so tekli za Tepčkom z gosko. Tako je prišel kmalu zatem Tepček z vsem spremstvom v neko mesto. Tam je vladal kralj, ki je imel tako resno hčerko, da je nihče na svetu ni mogel pripraviti, da bi se zasmejala. Zato je izdal zakon, da jo bo tisti, ki jo pripravi do smeha, dobil za ženo. 

Tepček je to slišal in odšel s svojo gosko in njenimi priveski pred kraljevo hčer. Ko je kraljična zagledala ta smešni sprevod, se je začela ves glas smejati, da kar ni mogla nehati. Tepček jo je zato zahteval za nevesto. Kralju pa ta zet ni bil všeč, zato se je izmikal in izmikal. Dejal je, da mu mora poprej pripeljati še človeka, ki bi mogel izpiti polno klet vina. Tepček je pomislil na sivega možička. Ta edini bi mu lahko pomagal. Šel je v gozd in na mestu, kjer je posekal drevo, je zagledal moža, ki je imel hudo žalosten obraz. Tepček ga je vprašal, kaj si tako žene k srcu. »Tako zelo sem žejen in se ne morem napiti. Mrzle vode ne prenašam. Izpraznil sem sicer sod vina, a kaj je kapljica na razbeljeni kamen?« je odgovoril mož. »Potlej ti jaz lahko pomagam,« je rekel Tepček. »Pojdi z menoj, do sitega se boš napil.« Odpeljal ga je nato v kraljevo klet. Mož se je lotil ogromnih sodov in pil je in pil, da ga je v bokih bolelo. A še preden je minil dan, je izpil vso klet. Tepček je spet zahteval svojo nevesto. Kralj pa je bil jezen, da bi takle navaden fantin, ki mu ves svet ne pravi drugače kakor Tepček, odpeljal njegovo hčerko. Zato je postavil nove pogoje: poprej mora poiskati še človeka, ki bo mogel pojesti celo goro kruha. Tepček ni dolgo pomišljal in je šel precej v gozd. Tu je na istem mestu sedel mož, ki se je z jermenom prepasoval čez pas ter imel hudo čemeren obraz. »Pojedel sem že celo krušno peč ovsenjaka, a kaj zaleže to, če ima človek tako lakoto kakor jaz. Želodec mi je čisto prazen in z jermenom si moram zadrgniti pas, da ne umrjem od lakote,« je rekel možak. Tepček se je zelo razveselil in rekel: »Vstani in pojdi z menoj, do sitega se boš najedel.« 

Povedel ga je na kraljevi dvor. Kralj pa je dal medtem navoziti moke iz vsega kraljestva in dal speči iz nje velikansko goro kruha. Mož iz gozda se je postavil pred to goro in začel jesti. Jedel je in v enem dnevu je gora izginila. Tepček je v tretje zahteval svojo nevesto, kralj pa se je še enkrat skušal izviti. Zahteval je ladjo, ki bi mogla voziti po kopnem in po vodi. »Ko boš prijadral s to ladjo,« je rekel, »boš precej dobil mojo hčer za ženo.« Tepček je odšel naravnost v gozd. Tam je sedel tisti stari, sivi možiček, kateremu je bil dal svoj kolač. »Jedel in pil sem zate,« je rekel, »in dal ti bom tudi ladjo. Vse to pa zato, ker si pokazal, da imaš blago srce.« Dal mu je tudi ladjo, ki je vozila po kopnem in po vodi. Ko je kralj to videl, mu ni mogel več odreči hčere. Obhajali so svatbo. Ko pa je kralj umrl, je Tepček podedoval kraljestvo in preživel je veliko let v sreči in zadovoljstvu s svojo ženo. 
",1372
